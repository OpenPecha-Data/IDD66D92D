༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W2DB4624
n/a
ImageGroup:
ISBN:
11PD28090
9787105083770
Title:
བདུད་རྩི་སྨན་གྱི་མདོ་ཆོག
bdud tsi sman gyi mdo chog
Author:
ཤཱཀྱ་ཐུབ་པ་
shAkya thub pa
n/a
pod kyi gso ba rig pa'i gna dpe phyogs bsgrigs dpetshogs:049
pe cin
mi rigs dpe skrun khang
2007
Descriptor:
Original Publication:
Place:
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Inia
Scanned at M/S Satluj Infotech Images, E-45. Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.



བོད་ཀྱི་གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས། །
ARURA
༄༅།།བདུད་རྩིསྨན་གྱི་མདོ་ཆོག།
སྟོན་པ་ཤཀྱ་ཐུབ་པ་སོགས།
མི་རིགས་དཔེ་སྐྲུན་ཁང་།



[mg@peg@gཊྛ@g@gཋཱEgg@g@g@g
བོད་ཀྱི་གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས། །
ARURA
Ellllnalgmaillllninglni]lmail
༄༅།།བདུད་རྩི་སྨན་གྱི་མདོ་ཚོག།།
IE | _maglingng]IEFImlli@gzཊྛ@gཊྛཊྛEFggg@g@g@g#
སྟོན་པ་ཤཱཀྱ་ཐུབ་པ་སོགས།
མཚོ་ སྔོན་ ཞིང་ ཆེན་ བོད་ ཀྱི་ གསོ་ རིག་ ཞིབ་ འཇུག་ ཁང༌རྣམས་བཤིགས་
《བོད་ཀྱི་གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས་》རྩོམ་སྒྲིག་ཚོགས་པ་
@g@g@gzg@g@z@
049
]
མི་རིགས་དཔེ་སྐྲུན་ཁང་།
Englmlnighlrlnlnnnlnnninlannligrig



《བོད་ཀྱི་གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས》ཀྱི་རྩོམ་སྒྲིག་ཚོགས་པའི་མིང་ཐོ།
བློ་འདྲི་ས། ཁྲོ་རུ་ཚེ་རྣམ། བསྟན་ཁོ། ཉི་མ། ཐུབ་བསྟན།
ཚོགས་གཙོ། འོ་ཚོགས་ཆེན། །
ཚོགས་གཙོ་གཞོན་པ། རྡོ་རྗེ། རྟ་མགྲིན་རྒྱལ། གདུགས་དཀར། ཚེ་རིང་རྒྱལ།
ཚོགས་པའི་མི་སྣ། འོ་ཚོགས་ཆེན། རྡོ་རྗེ། རྟ་མགྲིན་རྒྱལ། གདུགས་དཀར། ཚེ་རིང་རྒྱལ།
བནྡེ་ཚེ་རིང་། བྱ་མདོ་ཀླུ་བྱམས་རྒྱལ། དབང་ཆེན་ ཚེ་ བརྟན། ཀླུ་
བྱམས་རྒྱལ། རྟ་རྡོ། དོན་འགྲུབ། ཀརྨ་ཚོགས་གཉིས། དོན་འགྲུབ་
ཚེ་རིང་། བསམ་འགྲུབ་རྒྱལ། སྐལ་བཟང་རྡོ་རྗེ། དཔལ་ལྡན་རྒྱ་མཚོ།
དབང་གྲགས་བསོད་ནམས། སྐལ་བཟང་བཀྲ་ཤིས། རྡོ་རྗེ་རབ་བརྟན།
མཁའ་འགྲོ་སྐྱབས། བཀྲ་བྷ།
དེབ་འདིའི་དག་སྒྲིག་པ། དཔལ་ལྡན་རྒྱ་མཚོ། བཀྲ་བྷ། གདུགས་དཀར། འབུམ་ཁོ།
ལྕགས་ཐར་རྒྱལ།
རྒྱུ
《 &#རྒྱ#*# ངpt&pf_E》g##*####g#
jp: [#*a • * Rs a # ༩.g +#g.
ནྣཱ ཟླ: **+
副主任委员;多杰旦正加星全章才让加
ཟླ, *#+ $ ཐཱjEAp * +3Eཀྱིn #* +E
$$$ha #k g $khu kỳ i =
尔玛措尼 端智才让三智加 藏多杰华旦尖措
** * * *ậu ở kì g số k 4U
*#སྒྱུཙྪཱ: # B.3# }ug , ༈ རྣཚུ ka



སྔོན་འགྲོའི་གཏམ།
བོད་ཀྱི་གསོ་བ་རིག་པ་ལ་ལོ་ངོ་བཞི་སྟོང་ལ་ཉེ་བའི་ལོ་རྒྱུས་ལྡན་ལ། དེ་ནི་
གནའ་བོའི་བོད་ཀྱི་གསོ་རིག་རྨང་གཞིར་བྱས་ཐོག རྒྱ་གར་རྒྱ་ནག་ཏ་ཟིག་ལ་
སོགས་པའི་གསོ་བ་རིག་པའི་ཉིང་བཅུད་བསྡུ་ལེན་བྱས་ནས་གྲུབ་པ་ཞིག་ཡིན་ལ།
གཞུང་ལུགས་ཀྱི་མ་ལག་ཆ་ཚང་ཞིང་ལག་ལེན་གྱི་མྱོང་བྱང་ཕུན་སུམ་ཚོགས་པ་
དང༌། མི་རིགས་ཀྱི་ཁྱད་ཆོས་མངོན་པར་བཀྲ་བའི་གསོ་དཔྱད་ཀྱི་རིག་པ་ཞིག་
ཡིན་པས་ན། སྔ་མོ་ཞིག་ནས་འཛམ་གླིང་ཁྱབ་ཁོངས་ཀྱི་གསོ་རིག་སྨྲ་བ་རྣམས་
ཀྱིས་གདེང་འཇོག་ཆེན་པོ་གནང་མུས་སུ་མཆིས།
བོད་ཀྱི་གསོ་བ་རིག་པ་ལ་གཞུང་དང་ལག་ལེན་གྱི་བསྟན་བཅོས་བགྲང་
ལས་འདས་པ་ཞིག་ཡོད་པ་སྟེ། དེ་ནི་ནང་དོན་གྱི་ཐད་གསོ་རིག་ལོ་རྒྱུས་དང་།
རྨང་གཞིའི་གཞུང་ལུགས། ནད་ཐོག་ལག་ལེན། སྨན་རྫས་སྡེབ་བཟོ། ལུས་
ཁམས་བདེ་སྲུང་ལ་སོགས་རིགས་ཚན་ཡོངས་སུ་འདུས་ཡོད་པའི་ནོར་བུའི་བང་
མཛོད་ཅིག་ལགས། དེ་ལ་ཏང་དང་སྲིད་གཞུང་གི་ཐུགས་འཁུར་དང་ བརྩི་
མཐོང་ཆེན་པོའི་འོག་ཉེ་ལོར་བོད་ཀྱི་གསོ་བ་རིག་པ་རྒྱུན་འཛིན་དང་དར་སྤེལ་
གང་ལེགས་བྱུང་ཡོད་ལ། གནའ་གཞུང་གང་མང་ཞིག་ཀྱང་དཔེ་སྐྲུན་འགྲེམས་
སྤེལ་བྱས་ཟིན་ཡོད། ཡིན་ན་ཡང་གནའ་དཔེ་མང་པོ་ཞིག་སྔར་བཞིན་འབུས་
ཟོས་རུལ་གོག་ཐེབས་པའམ། ཡང་ན་མིའི་རྩོལ་བས་དབང་གིས་གཏོར་བརླག་
ཚབས་ཆེན་ཐེབས་ཀྱི་ཡོད་པས། གང་མྱུར་སྒོས་སྲུང་སྐྱོབ་མ་བྱས་ཚེ་རིན་ཐང་
གཞལ་དུ་མེད་པའི་གནའ་དཔེ་གང་མང་ཞིག་རྩ་བརླག་རྒྱུན་ཆད་དུ་འགྲོ་ཉེན་
དེ་ལ་བོད་ཀྱི་གསོ་བ་རིག་པ་ཉིད་ཕྱོགས་ཡོངས་ནས་རྒྱུན་འཛིན་དང་དར་



སྤེལ་གཏོང་རྒྱུའི་དམིགས་ཡུལ་བཅངས་ནས་ང་ཚོས་༢༠༠༣ལོར་མཚོ་སྔོན་ཞིང་
ཆེན་བོད་ཀྱི་གསོ་རིག་ཞིབ་འཇུག་ཁང་གིས་གཙོ་ཁྲིད་བྱས་པའི་“ < < བོད་ཀྱི་
གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས་> > རྩོམ་སྒྲིག་ཚོགས་
པ”སྒྲིག་འཛུགས་བྱས་པ་དང༌། གནའ་དཔེ་འཚོལ་སྡུད་དང་དག་སྒྲིག་དང་
རྩོམ་སྒྲིག་བཅས་ཀྱི་ལས་སྒོ་ཕྱེ་ཞིང་དཔེ་སྐྲུན་དང་འགྲེམས་སྤེལ་གྱི་བྱ་བ་ཡང་
འགོ་བརྩམས་ཟིན་ཡོད། དཔེ་ཚོགས་འདི་ནི་སྔ་ན་མ་མཆིས་པའི་རིག་གནས་ཀྱི་
ལས་གྲྭ་ཆེན་པོ་ཞིག་ཡིན་ལ། འདི་ཉིད་བོད་ཀྱི་གསོ་བ་རིག་པའི་གནའ་དཔེ་
ཡོད་དོ་ཅོག་འདུས་པའི་དཔེ་ཚོགས་ཤིག་ཏུ་འགྱུར་བར་བྱེད་རྒྱུ་ནི་ང་ཚོའི་བསམ་
འདུན་ཡིན་ལ། དེ་ལྟར་བྱེད་ཐུབ་པའི་ཡིད་ཆེས་ཀྱང་ང་ཚོར་ཡོད། །
དེ་ལྟར་དཔེ་ཚོགས་འདི་ཐོག་མར་དཔེ་སྐྲུན་བྱེད་པའི་སྒོ་དང་བསྟུན་ནས་
འདིར་ཁོ་བོས་བྱ་བཞག་ཆེན་པོ་འདི་ཕྱོགས་གང་ཐད་ནས་བྱ་བ་ལམ་ལྷོང་ཡོང་
བའི་བཀྲ་ཤིས་སྨོན་འདུན་ཞུ་རྒྱུ་དང༌། དེ་བཞིན་བོད་ཀྱི་གསོ་བ་རིག་པ་ལ་ལྷག་
བསམ་དཀར་བའི་ཡུལ་དང་ཕྱོགས་སོ་སོའི་སྐྱེས་བུ་ཀུན་ནས་ཀྱང་ལས་གྲྭ་འདིར་
ཕྱོགས་གང་ཐད་ནས་རྒྱབ་སྐྱོར་དང་རོགས་འདེགས་བྱེད་པའི་བསམ་འདུན་ཞུ་
རྒྱུ་ཡིན།
ཞེས་འོ་ཚོགས་ཆེན་ནས། ༢༠༠༩ལོའི་ཟླ་༩བར།།



མཚམས་སྦྱོར་བའི་གཏམ།
ཁ་བ་རི་བོའི་བཅུ་ཕྲག་རིག་གནས་ཞེས་བྱ་བ་ནི་བོད་མི་རིགས་ཀྱིས་འཇིག་
རྟེན་སྤྱིའི་ཕན་བདེ་གཞི་མར་གྱུར་པའི་བློའི་རིག་པ་མཐའ་དག་སྤྱི་ལ་བཏགས་
པའི་མིང་ཞིག་ཡིན་ལ། དེ་ལས་གཞན་རྗེས་འཛིན་གྱི་ཐབས་མཆོག་དམ་པར་
གྱུར་པའི་གངས་ཅན་གསོ་བ་རིག་པ་ནི་བོད་མི་རིགས་རང་ཉིད་ཀྱིས་སྲོལ་རྒྱུན་
དར་སྤེལ་མཛད་ཅིང་འགྲོ་བ་མིའི་རིགས་ལ་ཕན་པ་འབའ་ཞིག་སྒྲུབ་པའི་རིག་པ་
ཞིག་ཡིན་སྟབས། རིས་སུ་མ་ཆད་པའི་འགྲོ་བ་མིའི་རིགས་ལ་ཕན་པའི་ལས་
དོན་ཁོ་ན་སྒྲུབ་པའི་རིག་པ་ཞིག་ཏུ་འཁུམས་ཤིང་སྤྱི་ཚོགས་དང་དུས་རབས་ཇི་
འདྲ་ཞིག་གི་ནང་དུའང་མཁོ་གལ་དང་ཕན་ཐོགས་ཆེ་བ་ཞིག་ཡིན་པ་ནི་དོན་
དངོས་ཀྱིས་སྟེང་ནས་གྲུབ་པའི་གནས་ལུགས་ཤིག་ཡིན་པས་མི་སུ་དང་སུ་ཞིག་
གིས་ཀྱང་བསྙོན་འདིང་དང་ཁྱོག་བཤད་བྱ་བར་མི་ནུས་སོ།། རང་རེའི་ལོ་རྒྱུས་
ཡིག་ཚང་དང་ད་ཡོད་བསྟན་བཅོས་ཀྱི་དཀར་ཆག་ལྟར་ན། གཡུང་དྲུང་བོན་
ལུགས་ཀྱི་དྲང་སྲོང་དཔྱད་བུ་ཁྲི་ཤེས་ནས་སྨན་པ་དུང་གི་ཐོར་ཅོག་ཅན་བར་
དང༌། རྗེ་བཙུན་གཡུ་ཐོག་རྙིང་མ་ཡོན་ཏན་མགོན་པོ་ནས་གཏེར་སྟོན་གྲ་བ་
མངོན་ཤེས་ཀྱི་བར། བེ་རོ་ཙ་ན་ནས་ལོ་ཆེན་ རིན་ཆེན་བཟང་ པོའི་ སྐབས།
བྱང་ཟུར་རྣམ་གཉིས་ནས་ཀོང་སྤྲུལ་ཡབ་སྲས། མི་དབང་སྡེ་སྲིད་རིན་པོ་ཆེ་
ནས་སྨན་རྩིས་མཁས་དབང་མཁྱེན་རབ་ནོར་བུ་ལ་ཐུག་པའི་དྲང་སྲོང་མཁས་
གྲུབ་རིམ་བྱོན་བགྲང་གིས་མི་ལངས་པ་རྣམས་ཀྱིས་སྐུ་དྲིན་ལས། དཔལ་ལྡན་
རྒྱུད་བཞིའི་དགོངས་འགྲེལ་དང་ཡན་ལག་བརྒྱད་པའི་དགོངས་འགྲེལ་གཙོ་བྱས་
པའི་གསོ་རིག་གི་བསྟན་བཅོས་རི་བོའི་གཏོས་དང་མཉམ་པ་རང་གིས་མཇལ་ན་



དད་པའི་སྤུ་ལོང་གཡོ་ཞིང་གཞན་ལ་ངོམ་ན་ལ་རྒྱའི་སྤོབས་པ་རྒྱས་པ་འདིས་
བོད་ཀྱི་གསོ་བ་རིག་པའི་ལོ་རྒྱུས་རིང་ལ་གཞུང་མན་ངག་གི་ནང་དོན་ཕུན་སུམ་
ཚོགས་པ་ཞིག་ཡིན་པ་ར་སྤྲོད་གསལ་པོ་བྱས་འདུག
འོན་ཀྱང་མིག་སྔར་ཕྱི་ནང་གི་རྒྱུ་རྐྱེན་དུ་མའི་དབང་གིས་རང་རེའི་གསོ་
རིག་ཐད་ཀྱི་གཞུང་མན་ངག་གི་གདམས་པ་མང་པོ་ཞིག་ཉམས་ཉེས་སུ་གྱུར་དང་
འགྱུར་མུས་ ཡིན་ པའང་ ཀུན་གྱིས་ མཁྱེན་གསལ་ལགས་ པས། ད་ལྟའི་དུས་
འདིར་བདག་ཅག་ཚེ་རིག་འཛིན་པ་རྣམས་ཀྱིས་ཚོང་ཟོང་ཁོ་ན་དང་ཡུལ་ལུང་བྱེ་
བྲག་པའི་ཁེ་ ཕན་ནམ་ཕྱོགས་རིས་ ཅན་ གྱི་ལྟ་བ་ སོགས་ རིང་དུ་དོར་ནས་ མི་
རིགས་ཀྱི་རིག་གནས་ཡིད་བཞིན་ནོར་བུ་ལྟ་བུ་འདི་ལ་སྙིང་ཁོང་ནས་ཤ་ཚ་དང་
གཅེས་སྤྲས། དེ་བཞིན་རིས་སུ་མེད་པའི་འཛམ་གླིང་གི་མིའི་རིགས་ཡོངས་ལ་
ཕན་དུ་རེ་བའི་ཀུན་སློང་རྣམ་དག་གི་སྒོ་ནས། རི་རྒྱལ་ལྷུན་པོའི་གཏོས་དང་
མཉམ་པའི་བོད་ལུགས་གསོ་རིག་གི་གཞུང་མན་ངག་རྣམས་ལ་འོལ་ཚོད་དང་
རང་བཟོ་ཙམ་མ་ཡིན་པར་སྔར་ལས་ལྷག་པའི་ངང་སྔོག་འདོན་མྱུར་སྐྱོབ་དང་
འཚོལ་སྡུད་ལེགས་སྒྲིག་བྱེད་རྒྱུ་བཅས་ནི་ཤིན་ཏུ་གལ་གནད་ཆེ་བའི་བགྱི་བ་ཞིག་
རེད།།
དེའི་ཕྱིར་མཚོ་སྔོན་ཞིང་ཆེན་བོད་ཀྱི་གསོ་རིག་ཞིབ་འཇུག་ཁང་གིས་མིང་
དོན་མཚུངས་པའི་སྒོ་ནས་བོད་ཀྱི་སྨན་རྩིས་རིག་པ་རྒྱུད་འཛིན་ཡག་པོ་ཞིག་དང་
གསར་བཏོད་གོང་སྤེལ་གྱི་རྨང་གཞི་བརྟན་པོ་ཞིག་འཛུགས་ཐུབ་པའི་ཆེད་དུ།
ད་ལྟའི་དུས་རབས་དང་སྲིད་ཇུས་བཟང་པོའི་གོ་སྐབས་དམ་འཛིན་ངང་མི་
དངོས་ནོར་གསུམ་གྱི་སྟོབས་ཤུགས་གཅིག་ཏུ་བསྒྲིལ་ཞིང་མིག་རྒྱང་རིང་བའི་
ཇུས་གཞི་དང་བཅས་ཏེ་རང་རེའི་སྨན་རྩིས་སྐོར་གྱི་མཁོ་གལ་ཆེ་བའི་གནའ་དཔེ་
དང་བསྟན་བཅོས་ལག་ ཏུ་ཟིན་ཏོ་ཅོག་ཕྱོགས་གཅིག་ཏུ་བསྒྲིགས་ཏེ་པར་དུ་
བསྐྲུན་པའི་དགེ་བ་འདིས། ད་ལྟ་ཙམ་མ་ཟད་འབྱུང་འགྱུར་བོད་ཀྱི་སྨན་རྩིས་
བསྟན་པ་ཉིད་ཡར་རྒྱས་གོང་འཕེལ་དུ་འགྲོ་བར་བསམ་ཡུལ་ལས་འདས་པའི་
2



ནུས་པ་ཐོན་ཐུབ་ཅིང་ལུས་ཅན་ཀུན་གྱི་སྲོག་འཚོའི་དཔལ་དུ་འགྱུར་བར་གདོན་
མི་ཟ་བས་ན། འོ་སྐོལ་ཐུན་མོང་གིས་རྗེས་སུ་ཡི་རང་ཞུ་འོས་པའི་ལས་དོན་གལ་
ཆེན་ཞིག་རེད་ཅེས་ཧ་ཅང་དགའ་ཚོར་དང་བཅས་མཚམས་སྦྱོར་བའི་ཚིག་ཏུ།
ཁྲོ་རུ་ཚེ་རྣམ་གྱིས།
སྤྱི་ལོ་༢༠༠༣ལོའི་ཟླ་༡༡ཚེས་༡ཉིན་ལ།



དག་སྒྲིག་པའི་གསལ་བཤད།
བོད་ཟལ་མོ་སྒང་བ་ཞེས་སུ་གྲགས་པ་འཛམ་གླིང་གི་ཡང་སྟེང་དུ་གནས་
པའི་མི་རིགས་ཉིད་ལ་གནམ་གྱིས་ས་བཀབ་པ་ལྟ་བུའི་སྔོན་བྱོན་དྲན་དབང་དམ་
པ་རྣམས་ཀྱི་བཀའ་དྲིན་ལས། དམ་པའི་ཆོས་ཀྱིས་གཙོས་པའི་བཅུ་ཕྲག་རིག་
པའི་གནས་ཀྱིས་ཡོངས་སུ་ཕྱུག་པའི་ཤེས་རིག་བང་མཛོད་ནི་སྲིད་པའི་མཐར་
ཡང་ནུབ་པ་མེད་པ་ཞིག་མཆིས་པ་ལ་སུས་ཀྱང་བསྙོན་དུ་མེད་དོ།། དེ་ལས་
གནས་བཅུའི་ཡ་གྱལ་གཞན་རྗེས་འཛིན་གྱི་ཐབས་མཆོག་དམ་པར་གྱུར་པའི་
བོད་ཀྱི་གསོ་བ་རིག་པ་ནི། རྗེ་གཡུ་ཐོག་ཆེན་པོས། མི་ན་བར་གནས་པར་
འདོད་པ་དང་ན་བ་གསོ་བར་འདོད་པའི་གང་ཟག་གིས་གསོ་བ་རིག་པའི་མན་
ངག་ལ་བསླབ་པར་བྱའོ་ཞེས་གསུངས་པ་བཞིན་རིས་སུ་མ་ཆད་པའི་འགྲོ་བ་མིའི་
རིགས་ལ་ཕན་པ་འབའ་ཞིག་སྒྲུབ་པའི་རིག་པ་ཞིག་སྟེ། དེར་ལོ་རྒྱུས་ཀྱི་དུས་
ཡུན་ཧ་ཅང་རིང་ཞིང་གཞུང་ལུགས་ཀྱི་མ་ལག་ཆ་ཚང་ཡིན་པ་མ་ཟད། སྨན་
དཔྱད་ཀྱི་རིགས་ལམ་ཁྱད་དུ་འཕགས་ཤིང་ མན་ ངག་ ཉམས་མྱོང་ ཕུན་ སུམ་
ཚོགས་ཤིང་གྱ་ནོམ་པ་ཞིག་མཆིས་སྟབས། དེང་སྐབས་རྒྱལ་ཁབ་ཕྱི་ནང་ཀུན་ཏུ་
ཚན་རིག་པ་མཁས་ཅན་དག་གིས་ཕྱོགས་ཡོངས་ནས་སློབ་སྦྱོང་དང་ཞིབ་འཇུག་
གི་གོམ་སྟབས་མགྱོགས་ལེན་བྱེད་བཞིན་པ་དང་། རང་རེའི་རྒྱལ་ཁབ་ནས་ཀྱང་
ཏང་གི་མི་རིགས་སྲིད་ཇུས་དོན་འཁྱོལ་དང་ནུབ་རྒྱུད་གསར་སྤེལ་བྱེད་པའི་
འགྲོས་དང་བསྟུན་ནས་བོད་ཀྱི་གསོ་བ་རིག་པའི་ལས་དོན་ཉིད་སྒོ་ཀུན་ནས་
ཉམས་པ་སོར་ཆུད་དང་མ་ཉམས་གོང་སྤེལ་གནང་སྟེ་ཉམས་དགའི་ཡུལ་ཁམས་
ཤིག་ཏུ་བསྐྱལ་ཡོད། འོན་ཀྱང་ཕྱི་ནང་གི་འགལ་རྐྱེན་དུ་མའི་དབང་གིས་རང་



རེའི་གསོ་རིག་ཐད་ཀྱི་གཞུང་མན་ངག་གི་གདམས་པ་གང་མང་ཉམས་ཉེས་སུ་
གྱུར་དང་འགྱུར་མུས་ཡིན་པའང་ང་ཚོས་མིག་མཐོང་ལག་ཟིན་དུ་འཁུམས་ཤིང༌།
བོད་ཀྱི་གསོ་རིག་འདི་ཉིད་གནའ་བོའི་རིག་གནས་ཤིག་ཡིན་པའི་ངོས་ནས་ཞུ་ན།
རི་རྒྱལ་ལྷུན་པོའི་གཏོས་དང་མཉམ་པའི་གཞུང་མན་ངག་གི་གསུང་རབ་དེ་
རྣམས་སྔར་ལས་ལྷག་པའི་སྒོ་ནས་སྔོག་འདོན་མྱུར་སྐྱོབ་དང་འཚོལ་སྡུད་ལེགས་
སྒྲིག་བཅས་བྱེད་རྒྱུ་ནི་ཐོག་མར་བསྒྲུབ་དགོས་པའི་རྨང་གཞིའི་ལས་ཀ་གལ་ཆེན་
ཞིག་སྟེ་འོ་སྐོལ་ཚེ་རིག་འཛིན་པ་རྣམས་ཀྱི་ཕྲག་ལ་རང་བཞིན་གྱིས་བབས་པའི་
དུས་རབས་ཀྱི་འགན་འཁྲི་ཞིག་ལགས། དེའི་ཕྱིར་ང་ཚོས་ལོ་རྒྱུས་ཀྱི་ལས་འགན་
དང་དུས་རབས་ཀྱི་བླང་བྱ་ལྟར་མདོ་དབུས་མཐོ་སྒང་ཞེས་པའི་ཐུན་མིན་ཁོར་
ཡུག་ཁྲོད་དུ་འཕེལ་རྒྱས་བྱུང་བའི་གནའ་བོའི་གསོ་དཔྱད་རིག་པ་འདིའི་སྲོག་
དབུགས་རྒྱུན་བསྲིངས་བྱེད་ཅིང་། བོད་ཀྱི་གསོ་དཔྱད་རིག་པར་སྦྱང་བརྩོན་
དང་ཞིབ་འཇུག་བྱེད་པར་སྤྲོ་བ་བརྟས་པའི་རྣམ་དཔྱོད་ཅན་མང་པོར་རྒྱུ་ཆ་མཁོ་
སྤྲོད་ཀྱི་སྒོ་འཕར་ཡངས་པོར་ཕྱེས་པ། རང་ལུགས་ཀྱི་གཞུང་རྐང་འཛིན་པ་ལ་
སྔར་བས་སྨན་ཐོགས་ཐུབ་པ། ཉམ་ཐག་ནད་པའི་ལུས་སྲོག་ལ་གཟིར་བའི་ནད་
རིགས་རྩ་མེད་དུ་འཇོམས་པར་ནུས་པའི་གཞུང་ལུགས་ཀྱི་རྒྱབ་རྟེན་དང་མན་
ངག་ཟབ་མོའི་གདམས་པ་ཆིག་ཐུབ་ཀྱི་སྐོར་མང་དུ་བཙལ་ནས་ནད་ཀྱི་སྡུག་
བསྔལ་ལས་སྐྱོབ་པར་རྔོ་ཐོགས་པ་བཅས་མདོར་ན་གངས་ཅན་གསོ་བ་རིག་པ་
འདི་ཉིད་མིང་དོན་མཚུངས་པའི་སྒོ་ནས་རྒྱུད་འཛིན་ལེགས་པོ་ཞིག་བྱེད་པའི་
ཆེད་དུ། ངེད་ཅག་མཚོ་སྔོན་ཞིང་ཆེན་བོད་ཀྱི་གསོ་རིག་ཞིབ་འཇུག་ཁང་གིས་
འབྲེལ་ཡོད་ཆེད་མཁས་མི་སྣ་རྩ་འཛུགས་དང་གསོ་བ་རིག་པའི་གནའ་དཔེ་དག་
སྒྲིག་གི་མི་སྣ་ཆེད་བསྐོས་བྱས་ཏེ། ལོ་རྒྱུས་ཡིག་ཆ་དང༌། གཞུང་ལུགས་བསྟན་
བཅོས། མན་ངག་ལག་ལེན། སྨན་སྦྱོར་མྱོང་བྱུང་། སྔོ་སྨན་འཁྲུངས་དཔེ།
གནམ་རིག་སྐར་རྩིས་སོགས་ཀྱི་དཔེ་རྒྱུན་དཀོན་པོའི་རིགས་གཙོ་བོར་བཟུང་
ཐོག་《བོད་ཀྱི་གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས་》ཞེས་པ་
c
8
c
t



འདི་རྩོམ་སྒྲིག་བྱས་པ་ཡིན་ཞིང་། དཔེ་སྐྲུན་ཐད་དཔེ་དེབ་རེ་རེ་བཞིན་མཛད་
པའི་ལོ་རྒྱུས་ཀྱི་སྔ་ཕྱི་དང་ནང་དོན་ལ་མ་བལྟོས་པར་ལག་ལེན་དུ་འཁྱོལ་གང་
ཐུབ་བྱས་ཏེ་དཔེ་རྙིང་ལག་ཏུ་སོན་ནོ་ཅོག་དག་སྒྲིག་དང་དཔེ་སྐྲུན་འགྲེམས་སྤེལ་
བྱ་རྒྱུ་ཡིན།
དེ་ལ་བོད་ཀྱི་གསོ་རིག་འཛིན་སྐྱོང་སྤེལ་གསུམ་གྱི་ལས་དོན་ལ་ཐུགས་ཁུར་
ཚད་མེད་གནངས་བཞིན་བའི་འབྲི་ཚ་དཔལ་ལྡན་རྒྱ་མཚོས་མཁོ་སྤྲོད་བྱས་པའི་
ལག་བྲིས་མ་སོགས་ཀྱི་མ་ཡིག་ཉིད་གཞིར་བཟུང་ནས་བསྒྲིག་པའི་《བདུད་རྩི་
སྨན་གྱི་མདོ་ཆོག་》ཞེས་བྱ་བ་འདི་ནི་《བོད་ཀྱི་གསོ་བ་རིག་པའི་གནའ་དཔེ་
ཕྱོགས་བསྒྲིགས་ དཔེ་ཚོགས་》ནང་ གསེས་ཀྱི་དེབ་ཞེ་དགུ་པ་ཡིན་ལ། དེབ་
འདིའི་ནང་སྨན་བླ་བདེ་གཤེགས་བརྒྱུད་ཀྱི་གདུང་འབོད་གསོལ་འདེབས་དང༌།
སྒྲུབ་ཐབས། ཚོགས་མཆོད་བྱ་ཚུལ། ཨ་རུ་རའི་སྟོང་མཆོད་འབུལ་ཚུལ། དེ་
མིན་ལྷ་ལྔ་བཅུ་རྩ་གཅིག་གི་སྒྲུབ་ཐབས་དང༌། ཞི་བའི་སྦྱིན་བསྲེག་བྱ་ཚུལ། ད་
དུང་ཞིང་བློན་གྱི་ཆོ་ག་དང༌། གཤིན་གསོན་ལ་ཁྲུས་ཆོག་གཏོང་ཚུལ། སྨན་
རྩིས་རིག་པའི་སྨོན་ལམ། དངུལ་ཆུ་བཙོ་བཀྲུའི་བགེགས་བསྐྲད་སོགས་སྨན་
རྩིས་རིག་པ་ལ་མེད་དུ་མི་རུང་བའི་མདོ་ཆོག་མང་པོས་སྤྲས་ཡོད།
དེ་ཡང་དཔེ་ཚོགས་འདི་ཉིད་དག་སྒྲིག་དང་རྩོམ་སྒྲིག་བྱེད་པའི་རྩ་འཛིན་
འདི་ལྟ་ཡིན་ཏེ། ༡.ཡི་གེ་ནོར་བ་དང་དོགས་གཞི་ཅན་རྣམས་ལ་མིང་ཚིག་གང་
དེའི་རྗེས་སུ་རྟགས[ ]འདིའི་ནང་དག་བཅོས་བྱས་ཡོད། ༢. གཞུང་ཚིག་ཆད་
པར་འདོད་པ་རྣམས་རྟགས་()འདིའི་ནང་དུ་ཁ་སྐོང་བྱས་ཡོད། ༣. རྩོམ་པ་
པོའི་མཆན་རྣམས་ གཞུང་ དངོས་ ཀྱི་ ཡིག་ གཟུགས་ལས་ཆུང༌ཙམ་བྱས་ནས་
བཀོད་ཡོད། ༤.མ་ཡིག་མི་གསལ་བའམ་གཞུང་ཚིག་ཆད་པ་རྣམས་ལ་ཁ་སྐོང་
བྱེད་མ་ནུས་པ་རྟགས...... འདིས་མཚོན་པར་བྱས་ཡོད་ལ་གུག་རྟགས་（）
འདིའི་ནང་དུ་མ་ཡིག་གི་ཤོག་གྲངས་སམ་ཐིག་ཕྲེང་ཅི་ཙམ་ཞིག་ཆད་ཡོད་པ་
གསལ་བཤད་བྱས་ཡོད། ༥. རྒྱ་ཚ་དང་རྒྱམ་ཚ་སོགས་ཚྭ་སྣའི་རིགས་རྣམས་



དག་ཡིག་མཁས་པའི་ཁ་རྒྱན་ལྟར་ཏེ། སོག་ཚ་དང་རྒྱ་ཚ་ཞེས་ཚིག་གྲོགས་དང་
བསྡེབ་ན་ཝ་བཏགས་མི་འདོགས་ཤིང་། སོག་པོའི་ཚྭ་དང་རྒྱ་མཚོའི་ཚྭ་ཞེས་
པའམ་ཚྭ་མིང་རྐྱང་པའི་སྐབས་སུ་ཝ་བཏགས་འདོགས་ཞེས་པ་ལྟར་སྦྱར་ཡོད།
ལན་ཚྭ་ཞེས་པ་ནི་བོད་ཀྱི་གསོ་བ་རིག་པའི་དཔེ་གཞུང་མང་ཆེ་བར་བསྟུན་ནས་
དམིགས་བསལ་དུ་ཝ་ཟུར་སྦྱར་ནས་བཀོད་ཡོད། །
འདིར་ང་ཚོ་དག་སྒྲིག་མི་སྣའི་ཤེས་བྱའི་ཆུ་ཚད་དམན་ཞིང་དཔེ་རྙིང་དག་
སྒྲིག་གི་ཉམས་མྱོང་ཞན་པའི་དབང་གིས་མ་རྟོགས་འགལ་འཁྲུལ་གྱི་ཆ་གང་མང་
ཡོད་སྲིད་པ་ལ་རྒྱ་ཆེ་ཀློག་པ་པོ་རྣམས་ཀྱིས་དགོངས་འཆར་ལྷུགས་པར་གནང་
བར་བཀའ་དྲིན་ཆེ་ཞུའོ།། །
མཚོ་ སྔོན་ ཞིང་ ཆེན་ བོད་ ཀྱི་ གསོ་ རིག་ ཞིབ་ འཇུག་ ཁང་
《བོད་ཀྱི་གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས》རྩོམ་སྒྲིག་ཚོགས་པ་ ག་
སྤྱི་ལོ་༢༠༠༦ལོའི་ཟླ་༣ པའི་ཚེས་༨ ཉིན།



དཀར་ཆག
རྩོམ་པ་པོ་ངོ་སྤྲོད་མདོར་བསྡུས།…..
...…
1
་
༄༅།།སྨན་མདོ་བརྒྱད་བརྒྱ་པ་ཞེས་བྱ་བ་ཐེག་པ་ཆེན་པོའི་མདོ་བཞུགས་སོ།།
..……..……. སྟོན་པ་ཤཱཀྱ་ཐུབ་པ། 1
༄༅།།བཅོམ་ལྡན་འདས་སྨན་བླའི་མདོ་མཆོག་སྙིང་པོ་བསྡུས་པ་ཡིད་བཞིན་
ནོར་བུ་ཞེས་བྱ་བ་བཞུགས་སོ།། ..….. བློ་བཟང་ཆོས་ཀྱི་རྒྱལ་མཚན། 54
༄༅།།བདེ་གཤེགས་བདུན་གྱི་མཆོད་པའི་ཆོག་བསྒྲིགས་ཡིད་བཞིན་
དབང་རྒྱལ་ཞེས་བྱ་བ་བཞུགས་སོ།། ......... བཙུན་གཟུགས་ཤཱ་ས། 66
༄༅།།བདེ་བར་གཤེགས་པ་སྨན་བླའི་བརྒྱུད་འདེབས་ཨ་རུ་རའི་ས་
བོན་དང་། བསྙེན་པའི་ཡིག་ཆུང་། གདུང་འབོད་གསོལ་འདེབས་
བཅས་བཞུགས་སོ།། ..……....…............ ཤཱཀྱའི་དགེ་སློང་། 119
༄༅།།བཅོམ་ལྡན་འདས་སྨན་གྱི་རྒྱལ་པོ་ལ་གདུང་འབོད་གསོལ་འདེབས་ཞེས་
བྱ་བ་བཞུགས་སོ།། ..………………... བློ་བཟང་ཚུལ་ཁྲིམས་རྒྱ་མཚོ། །
༄༅།།བཅོམ་ལྡན་འདས་སྨན་པའི་རྒྱལ་པོ་ལྔ་བཅུ་རྩ་གཅིག་གི་སྒྲུབ་ཐབས་
དཀྱིལ་ཆོག་གི་རིམ་པ་བཻ་ཌཱུརྨ་ཞིང་དུ་བགྲོད་པའི་ཨུཏྤལ་སྔོན་པོའི་
ཐེམ་སྐས་ཞེས་བྱ་བ་བཞུགས་སོ།། ...……………….………….….....……………….
༄༅།།བཅོམ་ལྡན་འདས་སྨན་བླའི་རྒྱལ་པོ་ལ་བརྟེན་ནས་གཤིན་གསོན་ལ་
ཁྲུས་ཆོག་གཏོང་ཚུལ་བཞུགས་སོ།། ….…..
༄༅།།བཅོམ་ལྡན་འདས་སྨན་པའི་རྒྱལ་པོ་ལྷ་ལྔ་བཅུ་རྩ་གཅིག་གི་ཞི་བའི་
སྦྱིན་སྲེག་བྱ་ཚུལ་ཡེ་ཤེས་བྱིན་ཟ་རང་འབར་ཞེས་བྱ་བ་བཞུགས་སོ།། ..…... 165
དུ
• • • • •
I6U



༄༅།།བཅོམ་ལྡན་འདས་སྨན་པའི་རྒྱལ་པོའི་རྡུལ་ཚོན་དཀྱིལ་འཁོར་གྱི་ཆོ་ག་
བྱ་ཚུལ་གྲུབ་པའི་རྩི་སྨན་རྒྱ་མཚོ་ཞེས་བྱ་བ་བཞུགས་སོ། ..….……………… 180
༄༅།།སྨན་བླ་བདེ་བར་གཤེགས་པ་བརྒྱད་ལ་སྟོང་མཆོད་འབུལ་ཚུལ་
བཞུགས་སོ།། .…………………..….. བློ་བཟང་བསྟན་འཛིན་རྒྱ་མཚོ། 207
༄༅།།སྨན་བླའི་མཆེད་བདུན་ལ་ཨ་རུ་རའི་སྟོང་མཆོད་འབུལ་ཚུལ་
འཆི་མེད་དཔལ་སྟེར་ཞེས་བྱ་བ་བཞུགས་སོ།། ............... དྷརྨ་བཛྲ། 213
༄༅།།སྨན་བླའི་ཚོགས་མཆོད་བྱ་ཚུལ་འདོད་དགུའི་འབྱུང་གནས་བྱ་བ་
བཞུགས་སོ།། ..….....………........…...... ཆོས་འཕེལ་རྒྱ་མཚོ། 216
༄༅།།བདེ་བར་གཤེགས་པ་མཆེད་བརྒྱད་དམ་ཆོས་བྱང་སེམས་དང་
བཅས་པའི་ཐུགས་དམ་བསྐུལ་ཞིང་སྨོན་ལམ་བདབ་པ་དོན་གཉིས་
མྱུར་འགྲུབ་བཞུགས་སོ།། །
...…...... སྒྲ་བརྒྱུ། 220
༄༅།།སྨན་བླ་ལོངས་སྐུ་གཙོ་འཁོར་ལྔའི་སྒྲུབ་ཐབས་དངོས་གྲུབ་ཀྱི་བང་མཛོད་
ཁ་འཕངས་ཟུར་མཁར་བ་མཉམ་ཉིད་རྡོ་རྗེ་ནས་བརྒྱུད་པའོ།།
...…….….……. ཀརྨ་ངག་དབང་ཡོན་ཏན་རྒྱ་མཚོ། 224
༄༅།།སྨན་བླའི་མདོ་ཆོག་བསྡུས་པ་བདུད་རྩིའི་བུམ་བཟང་ཞེས་བྱ་བ་
བཞུགས་སོ།། .………………………………….… འཇུ་མི་ཕམ་རྣམ་རྒྱལ་རྒྱ་མཚོ། 239
༄༅།།བཅོམ་ལྡན་འདས་སྨན་གྱི་བླ་བཻ་ཌཱ་ཡའི་འོད་ཀྱི་རྒྱལ་པོའི་བསྙེན་ཡིག་
དངོས་གྲུབ་ནོར་བུའི་བང་མཛོད་ཅེས་བྱ་བ་བཞུགས་སོ།། ..…….....
.................... བསྐལ་བཟང་ཐུབ་བསྟན་དབང་ཕྱུག 263
༄༅།།བཅོམ་ལྡན་འདས་སྨན་གྱི་བླའི་དཀྱིལ་འཁོར་གྱི་རྡུལ་ཚོན་ཆབ་ལ་།
སྤྱན་འདྲེན་པའི་ཆོ་ག་ཕན་བདེ་ཆར་འབེབས་ཞེས་བྱ་བ་བཞུགས་སོ།། ……… 276
༄༅།།ཞིང་བློན་གྱི་ཆོ་ག་བཞུགས་སོ།། …………………….…. …………………… 281
༄༅།།ཞང་བློན་རྡོ་རྗེ་བདུད་འདུལ་འཕྲིན་ལས་བཅོལ་བའི་ཚིགས་སུ་
བཅད་པ་བཞུགས་སོ།། ..…..……. འཇིགས་མེད་ཕྲིན་ལས་རྒྱ་མཚོ། 285
༄༅།།གཡུ་ཐོག་སྙིང་ཐིག་གི་བཀའ་སྲུང་ཞང་བློན་དྲག་པོ་སྡེ་དགུའི་



འཕྲིན་ལས་གནམ་ལྕགས་ཀྱི་འཁོར་ལོ་བསྒྱུར་བ་ཞེས་བྱ་བ་བཞུགས་སོ།།
.....…….…..... དྲང་སྲོང་ཆོས་ཀྱི་གྲགས་པ། 287
༄༅།།གསོ་རིག་སྨན་གྱི་སྲུང་མ་ཞིང་བློན་ཆེན་པོའི་གཏོར་འབུལ་
མདོར་བསྡུས་བཞུགས་སོ།། ..……… ཞབས་དྲུང་རིག་པའི་འདོད་འཇོ། 305
༄༅།།མཚུངས་མེད་ཡོན་ཏན་མགོན་པོའི་གསོལ་འདེབས་དད་བརྒྱའི་
པདྨོ་བཞད་པ་བཞུགས་སོ།། ….….... འཇུ་མི་ཕམ་རྣམ་རྒྱལ་རྒྱ་མཆོ། 307
༄༅།།གཡུ་ཐོག་ཡོན་ཏན་མགོན་པོའི་ཐུགས་དམ་གནད་ནས་སྐུལ་བའི་
གསོལ་འདེབས་ཕན་བདེའི་དཔལ་སྟེར་ཞེས་བྱ་བ་བཞུགས་སོ།། ......
.........……. ཚུལ་ཁྲིམས་རྒྱལ་མཚན། 310
༄༅།།གཡུ་ཐོག་སྙིང་གི་ཐིག་ལེའི་ཕྲིན་ལས་ཀྱི་བྱང་བུ་བལྟས་ཆོག་ཏུ་
བཀོད་པ་བདུད་རྩིའི་རྫིང་བུ་ཞེས་བྱ་བ་བཞུགས་སོ།། ......
...……….…………..… ཀརྨ་ངག་དབང་ཡོན་ཏན་རྒྱ་མཚོ། 313
༄༅།།གཡུ་ཐོག་སྙིང་ཐིག་གི་བཀའ་སྲུང་དམ་ཅན་སྡེ་དགུའི་རྒྱུན་གསོལ་
ཉུང་ངུར་བསྡུས་པ་རྣལ་འབྱོར་རེ་སྐོང་ཞེས་བྱ་བ་བཞུགས་སོ།། .. . 317
༄༅།།སྨན་བྱིན་རླབས་བྱ་ཚུལ་བདུད་རྩིའི་ཐིགས་པ་ཞེས་བྱ་བ་བཞུགས་སོ། །
.……..….…........…….. དཀོན་མཆོག་བསྟན་པའི་སྒྲོན་མེ། 337
༄༅།།སྨན་གྱི་བྱིན་རླབས་ཕུད་མཆོད་ཉུང་ངུ་བཞུགས་སོ།། .… པྲཛྙཱ་མ་ཎི། 344
༄༅།།སྨན་བྱིན་རླབས་མདོར་བསྡུས་བྱེད་ཚུལ་བཞུགས་སོ།། ….……………….
...... དབྱངས་ལྡན་སྙེམས་པའི་བློ་གྲོས། 349
༄༅།།བདུད་རྩི་སྨན་སྒྲུབ་ཀྱི་སྦྱོར་སྡེ་རབ་གསལ་འཆི་མེད་སྨན་མཆོག་
གྲུབ་པ་བཞུགས་སོ།། ..……..... འཇུ་མི་ཕམ་རྣམ་རྒྱལ་རྒྱ་མཚོ། 351
༄༅།།བདེ་གཤེགས་བདུན་གྱི་དཀྱིལ་འཁོར་གྱི་ཆོ་ག་འཆི་མེད་བདུད་རྩིའི་
ཆུ་རྒྱུན་ཞེས་བྱ་བ་བཞུགས་སོ།། …….……………….……………………...
......... སྐབལ་བཟང་ཐུབ་བསྟན་དབང་ཕྱུག 375



༄༅།།བདེ་བར་གཤེགས་པ་བདུན་གྱི་བདག་མདུན་བུམ་པས་
བར་ཆོག་དང་བཅས་པ་ཕན་བདེ་འབྱུང་གནས་ཇི་ལྟ་བ་བཞིན་ནག་
འགྲོས་སུ་བཀོད་པ་བཞུགས་སོ།། ..…….….………..
༄༅།།བཅོམ་ལྡན་འདས་སྨན་པའི་རྒྱལ་པོའི་སྦྱིན་སྲེག་དངོས་གྲུབ་འདྲེན་
པའི་ཤིང་རྟ་ཞེས་བྱ་བ་བཞུགས་སོ།།
༄༅།།བཅོམ་ལྡན་འདས་སྨན་གྱི་བླའི་དཀྱིལ་ཆོག་གི་བརྒྱུད་འདེབས་
སྨོན་ལམ་མཆོད་པ་བསྟོད་པའི་ཁ་སྐོང་དང་བཅས་པ་རྒྱལ་བ་
མཉེས་པའི་མཆོད་སྤྲིན་བཞུགས་སོ།།
…….....…... 436
༄༅།།དངུལ་ཆུ་བཙོ་བཀྲུའི་བགེགས་བསྐྲད་བཞུགས་སོ།།
……………...………… ཤིང་བཟའ་སྐལ་བཟང་ཆོས་ཀྱི་རྒྱལ་མཚན། 444
༄༅།།གསོ་རིག་བསྟན་པ་རྒྱས་པའི་སྨོན་ལམ་རྒྱས་བསྡུས་གཉིས་བཞུགས་སོ།།
...……...….………………… པྲཛྙཱ་མ་ཎི། 446
༄༅།།བཀའ་དྲིན་གསུམ་ལྡན་རྡོ་རྗེ་འཆང་ཆེན་པོ་འཇམ་དབྱངས་བླ་མའི་
ཞལ་སྔ་ནས་ཀྱི་གསོལ་འདེབས་དང་སྨན་རྩིས་རིག་པའི་སྨོན་
ལམ་བཅས་བཞུགས་སོ།། ...………….. འཇམ་དཔལ་རོལ་པའི་བློ་གྲོས། 449
༄༅།།དཔལ་ལྡན་རྒྱུད་བཞིའི་གསོལ་འདེབས་བྱིན་རླབས་ཆར་རྒྱུན་ཞེས་
བྱ་བ་བཞུགས་སོ།། ..…….….... ཀརྨ་འཇིགས་མེད་ཆོས་ཀྱི་སེངྒེ། 452



རྩོམ་པ་པོ་ངོ་སྤྲོད་མདོར་བསྡུས།
པཎ་ཆེན་བློ་བཟང་ཆོས་ཀྱི་རྒྱལ་མཚན།
པཎ་ཆེན་སྐུ་ཕྲེང་བཞི་པ་བློ་བཟང་ཆོས་ཀྱི་རྒྱལ་མཚན་མཆོག་ནི། གཙང་
སྟོད་ལྷན་དྲུག་བརྒྱ་བའི་སྤྲེའུ་ཞེས་པའི་ཡུལ་དུ་ཡབ་དྲུང་འཚོ་བ་ཀུན་དགའ་འོད་
ཟེར་དང་ཡུམ་མཚོ་རྒྱལ་གཉིས་ཀྱི་སྲས་སུ་བོད་ཀྱི་རབ་བྱུང་བཅུ་པའི་ཆུ་རྟ་(སྤྱི་
ལོ་༡༥༧༠)ལོར་སྐུ་འཁྲུངས་ཤིང༌། དགུང་ལོ་ལྔ་ལ་ཕེབས་སྐབས་དབེན་ས་པ་
བློ་བཟང་དོན་གྲུབ་ཀྱི་སློབ་མ་མཁས་གྲུབ་སངས་རྒྱས་ཡེ་ཤེས་ཀྱིས་དབེན་ས་པའི་
སྤྲུལ་སྐུར་ངོས་འཛིན་ཞུས་ཏེ་མཚན་ལ་བློ་བཟང་ཆོས་ཀྱི་རྒྱལ་མཚན་ཞེས་གསོལ།
དགུང་ལོ་བཅུ་བཞིའི་ཐོག་དབེན་དགོན་གྱི་ཁྲིར་བཀོད། དགུང་ལོ་སོ་གཅིག་པ་
རབ་བྱུང་ བཅུ་ པའི་ ལྕགས་ གླང༌ (སྤྱི་ལོ་ ༡༦༠༡) ལོར་ བཀྲ་ ཤིས་ ལྷུན་ པོའི་
མཁན་པོ་མཛད། དགུང་ལོ་ཞེ་བཞི་པ་ཆུ་གླང༌(སྤྱི་ལོ ༡༦༡༣)ལོ་ནས་ལོ་དྲུག་
གི་རིང་ལྷ་ས་སྨོན་ལམ་ཆེན་མོའི་ཚོགས་དབུར་ཕེབས་ཤིང་། སེ་འབྲས་དགེ་
གསུམ་གྱི་སློབ་གཉེར་ཐོན་པའི་དགེ་བཤེས་ཆུ་ཚད་མཐོ་ཤོས་རྣམས་ལྷ་ས་སྨོན་
ལམ་ཆེན་མོར་དམ་བཅའ་འཇོག་རྒྱུ་དང༌། ཨང་རིམ་བྱ་དགའ་གནང་རྒྱུ་སོགས་
དགེ་བཤེས་ལྷ་རམས་པའི་ལུགས་སྲོལ་ ཐོག་ མར་ གསར་ གཏོད་ གནང་ ཞིང༌།
གཞུང་ཆེན་པོད་ལྔའི་སློབ་གཉེར་གོང་འཕེལ་འགྲོ་རྒྱུར་བསྐུལ་མ་ཆེན་པོ་ཐེབས་
པ་བྱུང་། རབ་བྱུང་བཅུ་པའི་ཆུ་ཁྱི (སྤྱི་ལོ༡༦༢༢)ལོར་ཏཱ་ལའི་བླ་མ་སྐུ་ཕྲེང་
ལྔ་པ་ ངོས་འཛིན་མཚན་གསོལ་མཛད་དེ་འཕྱོང་རྒྱས་ནས་འབྲས་ སྤུངས་སུ་
གདན་དྲངས་ཤིང་སྐུ་གོང་མའི་ཁྲིར་བསྐོས་པའི་འགན་བཞེས་གནང་བ་མ་ཟད།



2
༄༅།བདུད་རྩི་སྨན་གྱི་མདོ་ཆོག
སེ་འབྲས་གཉིས་ཀའི་མཁན་པོ་གཅིག་ལྕོགས་ལོ་དྲུག་རིང་མཛད་ལ། ཞོར་དུ་ཏཱ་
ལའི་བླ་མ་སྐུ་ཕྲེང་ལྔ་པར་ནང་རིག་པ་མདོ་སྔགས་ཀྱི་སྐོར་དང་། འཚོ་བྱེད་བློ་
གྲོས་བསྟན་པའམ་རིན་ལྡིངས་བློ་བཟང་རྒྱ་མཚོ་ལ་གསོ་དཔྱད་ཀྱི་སྐོར་སོགས་
བུམ་པ་གང་བྱོའི་ཚུལ་དུ་འཆད་སྤེལ་གནང༌། གསུང་རྩོམ་གྱི་སྐོར་ལ་རང་ཉིད་
ཀྱི་རྣམ་ཐར་སོགས་པོད་ལྔ་ལྷག་བཞུགས། མཐར་རབ་བྱུང་བཅུ་གཅིག་པའི་ཆུ་
སྟག་(སྤྱི་ལོ ༡༦༦༣)ལོ་དགུང་ལོ་གོ་གསུམ་ཐོག་དགོངས་པ་ཆོས་དབྱིངས་སུ་
བསྡུས་པའི་ཚུལ་བསྟན་ཏོ། །
འཇུ་མི་ཕམ་རྣམ་རྒྱལ་རྒྱ་མཚོ།
འཇུ་མི་ཕམ་རྣམ་རྒྱལ་རྒྱ་མཚོ་མཆོག་ནི་མདོ་ཁམས་སྡེ་དགེའི་ཉེ་འདབས་
ཡ་ཆུ་དིང་ཆུང་གི་ས་ཆར་ཡབ་མེས་ནས་སྨན་རྒྱུད་མ་ཆད་པའི་རིགས་ ཡབ་
མགོན་པོ་དར་རྒྱས་དང་ཡུམ་སྲིང་ཆུང་གཉིས་ཀྱི་སྲས་སུ་རབ་བྱུང་བཅུ་བཞི་པའི་
མེ་རྟ་(སྤྱི་ལོ ༡༨༤༦)ལོར་སྐུ་བལྟམས། ཕུ་བོ་སྒྲུབ་མཆོག་པདྨ་དར་རྒྱས་ཀྱིས་
མཚན་མི་ཕམ་རྒྱ་མཚོར་གསོལ། དགུང་ལོ་བདུན་བརྒྱད་ཙམ་ནས་ཡབ་དང་
ཞང་པོའི་དྲུང་དུ་ཡི་གེ་འབྲི་ཀློག་སློབ་སྦྱོང་དང་གཞུང་ལུགས་བློ་འཛིན་སོགས་
མཁྱེན་རབ་ ཤིན་ ཏུ་ ཆེ། དགུང་ ལོ་ བཅུ་ གཉིས་ ལ་ ཕེབས་ པ་ མེ་ སྦྲུལ་ (སྤྱི་
ལོ ༡༨༥༧)ལོར་གསང་སྔགས་ཆོས་གླིང་དགོན་དུ་ཕེབས་ཏེ་གྲྭ་བཙུན་གནང་།
དེ་ནས་ལོ་གཅིག་རིང་དབུས་ལྷ་ལྡན་དུ་གནས་སྐོར་ལ་བྱོན། ཕྱིར་ལོག་ཕེབས་
རྗེས་ཞི་བ་ལྷ་གཉིས་པ་རྫ་དཔལ་སྤྲུལ་དང༌། འཇམ་དབྱངས་མཁྱེན་བརྩེའི་
དབང་པོ། ཀོང་ སྤྲུལ་ཡོན་ཏན་རྒྱ་མཚོ། མཁན་པོ་ པདྨ་མ་བཛྲ། ལབས་
སྐྱབས་མགོན་དབང་ཆེན་དགྱེས་རབ་རྡོ་རྗེ་སོགས་མཚན་ལྡན་དགེ་བའི་བཤེས་
གཉེན་བཅུ་ཕྲག་འགའ་ཤས་ཀྱི་ཞབས་ལ་གཏུགས་ནས་རིག་གནས་སྤྱི་དང༌། བྱེ་
བྲག་བོད་ལ་ཡོངས་སུ་གྲགས་པའི་གསོ་དཔྱད་སྐོར་གྱི་རྒྱུད་གཞུང་ལག་ལེན་མན་



༄༅།རྩོམ་པ་པོ་ངོ་སྤྲོད་མདོར་བསྡུས།
ངག་དང་བཅས་པ་མྱོང་གོམས་ཐོན་ངེས་ཀྱི་གསན་སྦྱངས་མཐར་ཕྱིན་མཛད་
ཅིང་། རིག་པའི་གནས་བཅུ་ལ་མཁས་པའི་ཡང་རྩེར་སོན་ཏེ་མདོ་དབུས་གཙང་
གསུམ་དུ་སྙན་གྲགས་ཤིན་ཏུ་ཆེ་བ་བྱུང༌། ལྷག་པར་དུ་ཀ ཐོག་རྡོ་རྗེའི་གདན་
དུ་རིག་པའི་གནས་ལྔ་ཡན་ལག་དང་བཅས་པའི་བཤད་གྲྭའི་གཙོ་སྐྱོང་གནང་བ་
དང་འཇམ་དབྱངས་མཁྱེན་བརྩེའི་དབང་པོར་མཉེས་པ་གསུམ་གྱིས་ཞབས་ཏོག་
ལེགས་པར་ཞུས་པས་ ཐུགས་སྲས་དམ་པར་དགོངས་ནས་གདམས་པ་མཐའ་
དག་བུམ་པ་གང་བྱོའི་ཚུལ་དུ་བསྩལ་པར་བརྟེན་བསྟན་བཅོས་རྩོམ་པ་དང་།
སློབ་མ་བསྐྱངས་པ་སོགས་དམ་པའི་སྤྱོད་ཚུལ་ཁོ་ནས་དུས་འདའ་ཞིང༌། གསོ་
རིག་བསྟན་པའི་བྱ་བར་ རྨད་དུ་བྱུང་ བའི་ འཕྲིན་ལས་ རབ་ ཏུ་ རྒྱས་ པ་ དང་།
བཀའ་རྩོམ་སྐོར་རིག་གནས་སྤྱི་བྱེ་བྲག་གི་དགོངས་འགྲེལ་བསྟན་བཅོས་པོ་ཏི་
སུམ་ཅུ་སོ་ལྔ་ལྷག་ཙམ་ཡོད་པའི་ནང་གསོ་དཔྱད་སྐོར་ལ་《རྒྱུད་བཞིའི་དཀའ་
མཆན་གཅེས་པར་བཏུས་པ་འདོད་འབྱུང་ནོར་བུའི་མེ་ལོང་》དང༌། 《གཅེས་
བསྡུས་ཕན་བདེའི་བང་མཛོད»«སྔོ་སྦྱོར་བདུད་རྩི་ཐིག་ལེ»《སྨན་ཕྲེང་བརྒྱ་
རྩ»《ཉེར་ལྔའི་སྦྱོར་བ་འགའ་ཞིག་ལག་ལེན་སྐོར།» 《ཕྱི་རྒྱུད་རྩ་ཆུའི་འགྲེལ་
པ»《ལུས་ལ་ཉེར་མཁོ་སྐབས་བརྒྱད་པ།》《རྩ་རྒྱུད་རྡེལ་བཞག་གི་འགྲེལ་པ》
«བྱང་ཁོག་ཡུལ་ཐིག་གསལ་བྱེད་བཻ་ཌཱུརྱའི་མེ་ལོང་»ནད་ཀྱི་མཁྱུད་དཔྱད་སྣ་
ཚོགས་ཕྱོགས་གཅིག་ཏུ་བཀོད་པ་《ཟུག་རྔུ་ཀུན་སེལ།»ཤོག་དྲིལ་སྐོར་གསུམ་
ལས་《ངོས་འཛིན་མན་ངག་གསེར་གྱི་ལྡེའུ་མིག》《རང་སྲུང་རྫས་རྒོད་ཟབ་མོ་
གནམ་ལྕགས་མེ་འབར།»《འདོད་པའི་བསྟན་བཅོས་འཇིག་རྟེན་ཀུན་ཏུ་དགའ་
བའི་གཏེར་》སོགས་དང༌། གཞན་ཡང་མན་ངག་ཉེར་མཁོའི་སྐོར་ལ། ཀླུ་སྒྲུབ་
ལུགས་ཀྱི་སྐད་བཅོས་དང་། སྐད་སྨན་ཚངས་དབྱངས་རིལ་བུའི་སྦྱོར་ཐབས།
བྱིས་པའི་རྣ་པྲ་དང་བཅོས་སྐོར། ཀོ་ཥ་གཏོང་བའི་མན་ངག མིག་བཅོས་ལག་
ལེན་དང་འབྲེལ་བར་བསྟན་པའི་སྨན། ནད་སྐྲན་སྒེར་བཅོས། ཟླ་ཤེལ་བསྡུ་
ཐབས་དཔའ་བོ་གཏུམ་པོ་ལ་བརྟེན་པའི་སྨན་ཟབ། གཞན་ལས་ཐོས་པ་སྨན་གྱི་



༄༅།བདུད་རྩི་སྨན་གྱི་མདོ་ཆོག
མན་ངག་རྒྱ་ནག་ཆུ་བཅོས། རྒྱ་ནག་སྣ་ཐ། ཁྱི་སྨྱོན་བཅོས་ཐབས། དེ་མིན་
ཕྱུགས་ནད་བཅོས་ཐབས་སྐོར་སོགས་ཧ་ཅང་མང་ཞིང༌། སྨན་དཔྱད་ཕུད་པ་ད་
དུང་སྒྲ་ཚད། སྨན་རྩིས། ནང་རིག་པ། གསང་སྔགས་འདོན་ཆོག་སོགས་ཀྱི་
སྐོར་ལ་ཚིག་ཉུང་དོན་བཟང་གི་བཀའ་རྩོམ་ཡང་མི་ཉུང་བ་ཞིག་མཆིས། བརྒྱུད་
འཛིན་སློབ་མའི་ གྲས་ སུ་ཞེ་ཆེན་རྒྱལ་ཚབ་ དང༌། དགེ་མང་ཨུ་རྒྱན་བསྟན་
འཛིན། ཀ ཐོག་སི་ཏུ་ཆོས་ཀྱི་རྒྱ་མཚོ། མཁན་ཆེན་ཀུན་དགའ་དཔལ་སོགས་
མཁས་བརྒྱུད་དུ་མ་བྱུང་ནས་འཕྲིན་ལས་ཀྱི་རྒྱུན་བསྐྱངས། མཐར་དགུང་ལོ་རེ་
བདུན་ལ་ཕེབས་པ་རབ་བྱུང་བཅོ་ལྔ་པའི་ཆུ་བྱི་(སྤྱི་ལོ ༡༩༡༢)ལོར་འཇུ་རི་
ཁྲོད་དུ་དགུངས་པ་ཆོས་དབྱངས་སུ་ཐིམ།
མཁས་དབང་མཁྱེན་རབ་ནོར་བུ།
མཁས་དབང་མཁྱེན་རབ་ནོར་བུ་ནི་རབ་བྱུང་བཅོ་ལྔ་པའི་ཆུ་ལུག་སྤྱི་ལོ་
༡༨༨༢ལོར་ལྷོ་ཁ་རྩེད་ཐང་བྱ་ས་ལྷ་ཁང་གི་ཉེ་འདབས་ཁུལ་དུ་ཡབ་རྩིས་རིག་
སྨྲ་བ་ཀྲང་མགོ་ལེབ་བམ་རྩིས་པ་རྔ་བོ་ཆེར་གྲགས་པ་དང༌། ཡུམ་དབྱངས་ཅན་
གཉིས་ཀྱི་སྲས་སུ་འཁྲུངས། བཙས་པའི་དུས་སུ་ཡབ་ཀྱིས་སྐྱེས་སྐར་བརྟག་པའི་
རྩིས་འབྲས་ལ་སྐྱེ་རྟགས་སྐར་མ་སྤྱི་བོར་སོང་བ་སོགས་ཀྱི་མཚན་རྟགས་ཤིན་ཏུ་
བཟང་པོ་ཐོབ་ལ། སྐུ་ན་སོན་ནས་ལྷོ་ཁ་རྩེད་ཐང་ལྔ་མཆོད་གྲྭ་ཚང་དུ་སློབ་
གཉེར་གནང་དུས་མཁྱེན་དཔྱོད་ཕུན་སུམ་ཚོགས་པ་དང༌། བྱམས་པའི་སྙིང་
རྗེའི་རང་རྟགས་འགོག་མེད་དུ་གསལ་བ་སོགས་ཀྱིས་སྐྱེས་བོ་རང་ག་བ་ཞིག་མིན་
པའི་ཁྱད་པར་མངོན། དེ་ནས་རིང་པོ་མ་ཐོགས་པར་དམ་པ་དེ་ལྕགས་རི་རིག་
བྱེད་འགྲོ་ཕན་གླིང་དུ་གསོ་རིག་ གསན་སྦྱོང་གནང་རྒྱུར་འགྲོ་བའི་བསྐལ་བ་
བཟང་པོ་ཐོབ་ལ། ཐོག་མར་ལྕགས་རིའི་སྨན་པ་སེ་ར་སྨན་སྦྱིན་པ་ངག་དབང་
ཆོས་ལྡན་ཞེས་ པའི་ ཞབས་ལ་ གཏུགས་ནས་སྨན་ གཞུང་ གསན་སྦྱོང་གི་དབུ་



༄༅།རྩོམ་པ་པོ་ངོ་སྤྲོད་མདོར་བསྡུས།
ཚུགས། རིག་པ་དོན་གཉེར་ཆེད་དུ་ཉིན་མཚན་བལྟོས་མེད་ཀྱིས་བརྩོན་འགྲུས་
དྲག་པོ་བསྐྱེད་ནས་གསོ་རིག་ཀློང་དུ་ཞུགས་ལ་ཟས་གོས་སོགས་དང་དོད་མི་
མཛད་པར་བྱ་བཏང་བའི་བརྟུལ་ཞུགས་བཟུང་ནས་འབད་བརྩོན་བྱས། རབ་
བྱུང་བཅོ་ལྔ་པའི་མེ་བྱ་སྤྱི་ལོ་༡༨༩༧ལོར་རྒྱལ་དབང་སྐུ་ཕྲེང་བཅུ་གསུམ་པ་ཆེན་
པོས་བོད་ཀྱི་གསོ་རིག་མི་ཉམས་གོང་འཕེལ་ཡོང་ཕྱིར་བཀྲས་ཁང་དངོས་གཞི་བ་
བྱམས་པ་ཐུབ་དབང་དང་། སྟོད་ཤེལ་དཀར་ཆོས་སྡེའི་བྱ་སྦུག་དམ་ཆོས་དཔལ་
ལྡན་རྣམ་གཉིས་སོགས་ལ་བོད་ཀྱི་གསོ་རིག་འཆད་ཉན་དར་སྤེལ་གཏོང་དགོས་
པའི་བཀའ་བསྒྱུར་ཕེབས་པ་ལྟར་བཀྲས་ཁང་སྤྱི་ཁྱབ་མཁན་པོའི་དྲུང་དུ་དཔལ་
ལྡན་རྒྱུད་བཞི་དང་། གཞུང་འགྲེལ་མང་པོའི་འཁྲིད་ལུང་མན་ངག་ལག་ལེན་
དང་བཅས་པར་སྦྱང་བརྩོན་དང་། ཞོར་ལྔ་རིག་དབང་པོ་འཚོ་བྱེད་རྡོ་རྗེ་རྒྱལ་
མཚན། འབྲས་ལྗོངས་བླ་མ་ཨོ་རྒྱན་བསྟན་འཛིན་རྒྱ་མཚོ་སོགས་ཀྱི་མདུན་ནས་
སྨན་རྩིས་དང་། སྒྲ་སྙན་ངག་སུམ་རྟགས་ སོགས་གསན་བཞེས་གནང་། དེ་
རྗེས་དགུང་ལོ་ཉེར་དགུ་ལོར་འབྲས་ སྤུངས་དགོན་ གྱི་ སྨན་སྦྱིན་པའི་ཐུགས་
འགན་བཞེས་ཏེ་འཕྲིན་ལས་ཤིན་ཏུ་རྒྱས་ཤིང་། སྨན་དཔེ་རྩོམ་སྒྲིག་གི་ཕྱག་
ལས་དང་། སྨན་གཞུང་ཞིབ་འཇུག་གནང་བའི་འགོ་ཚུགས། རབ་བྱུང་བཅོ་ལྔ་
པའི་ཆུ་གླང་སྤྱི་ལོ་༡༩༡༣ལོར་བཤད་སྒྲ་བློན་ཆེན་སིམས་ལའི་ཆིངས་ཡིག་དོན་
དུ་རྒྱ་གར་ལ་ཕེབས་སྐབས་དེའི་བླ་སྨན་ལ་བྱོན་ཞིང་། དབྱིན་ཇི་དང་། རྒྱ་གར་
བ་སོགས་ཕྱི་རྒྱལ་གྱི་ནད་པ་གསོ་དཀའ་བའི་རིགས་འགའ་ཞིག་ལ་སྨན་བཅོས་
ཀྱིས་བདེ་བླག་ཏུ་གསོ་བར་མཛད་ནས་མཁས་པའི་མཚན་སྙན་བཟང་པོས་ཁྱབ་
སྟེ་བོད་ལྗོངས་སུ་ཕྱིར་ཕེབས། མེ་འབྲུག་སྤྱི་ལོ་༡༩༡༦ལོར་རྒྱལ་དབང་སྐུ་ཕྲེང་
བཅུ་གསུམ་པས་མངའ་རིས་ཀྱི་བདེ་རྩར་དགོངས་ཏེ་བདག་རྐྱེན་ཚད་མེད་ངང་
སྨན་རྩིས་སློབ་གྲྭ་གསར་འཛུགས་ཐོག་ལྕགས་རི་འགྲོ་ཕན་གླིང་དང༌། སྨན་རྩིས་
ཁང་གཉིས་ཀའི་སྤྱི་འདོམས་གཅིག་ལྕོགས་ཀྱི་འགན་བཞེས་མཁྱེན་རབ་ནོར་བུ་
མཆོག་ལ་བསྩལ་བ་དེས་སྔོན་དུས་ཡབ་ཀྱིས་སྐྱེས་སྐར་བརྟག་པའི་འབྲས་བུ་ཇི་ལྟ་



༄༅།བདུད་རྩི་སྨན་གྱི་མདོ་ཆོག
བ་བཞིན་བྱུང་ཞེས་རྗེས་འཇུག་སློབ་མ་ཚོས་གཏམ་གླེང་བྱེད། དེ་ནས་བཟུང་
མཁས་དབང་མཁྱེན་རབ་ནོར་བུའི་མཁས་པའི་སྙན་གྲགས་དང་མཛད་འཕྲིན་
བཟང་པོའི་གཏམ་གྱིས་ཕྱོགས་དུས་ཀུན་ཏུ་ཁྱབ་པས་སྔ་ཕྱིར་རྒྱ་ཁྱབ་དགོན་སྡེ་
ཁག་དང༌། དམག་སྒར་ཁག སྔགས་འཆང་བརྒྱུད་འཛིན་འགའ། དེ་མིན་
མཚོ་སྔོན་དང་། རྔ་པ་ཁུལ། དཀར་མཛེས་ཁུལ། ཁམས་ཕྱོགས། ཐ་ན་
འབྲུག་པ་དང་། འབྲས་ལྗོངས། ལ་དྭགས། ཁུ་ནུ་བཅས་པའི་སློབ་མ་མང་པོ་
འདུས་ལ། སོ་སོ་རང་རང་གདུལ་བྱའི་བློ་དང་འཚམས་པར་གང་ལ་གང་འདུལ་
གྱི་མཛད་པ་བཟང་པོས་སློབ་མ་སྐྱོང་བར་བརྟེན་གངས་ཅན་ཡུལ་གྱི་སྨན་རྩིས་
བསྟན་པའི་ཤིང་རྟ་ཆེན་པོར་གྱུར། དམ་པ་དེས་སྔ་ཕྱིར་སྨན་གཞུང་ཕྱོགས་སྒྲིག་
དང་། གསར་རྩོམ་མང་དག་གནང་བ་རྒྱུད་ཀྱི་ས་བཅད་སྟག་མོའི་རྔམ་ཐབས་
དང༌། བཤད་རྒྱུད་ཀྱི་སྡོང་འགྲེམས་ཟླ་ཤེལ་ནོར་བུའི་མེ་ལོང་། ཉམས་ཡིག་
བསྡུས་འབྲིང་དང་མན་ངག་ལྷན་ཐབས་ནས་བཤད་པའི་ནད་མིང་ཚིགས་སུ་
བཅད་པ་རིན་ཆེན་ཕྲེང་བ། ཕྱི་མ་རྒྱུད་ཀྱི་སྤྱི་དོན་བསྡོམས་ཚིག་གཞུང་དོན་སྒོ་
བརྒྱ་འབྱེད་པའི་ལྡེ་མིག ཕྱི་རྒྱུད་རྩ་ཆུའི་ལྷན་ཐབས། བྱིས་པའི་ནད་རིགས་
བཅོས་པའི་ཉམས་ཡིག ཁྲོག་སྨན་འཁྲུངས་དཔེ་རྒྱས་པ་འཚོ་བྱེད་གཞོན་ནུའི་
སྙིང་ནོར་སོགས་སྔ་ཕྱིར་བརྩམས་པར་མཛད། དེ་མིན་སྐར་རྩིས་སྐོར་ལ་ས་རྟ་
ལོར་རིགས་ལྡན་སྙིང་ཐིག་གི་རྩིས་མགོ་སྤོ་གནང་དང་། རྒྱ་རྩིས་རིགས་ལྡན་
མཆོད་པའི་འོད་སྣང་གི་རྩིས་འགོ་བཟུང་བ་སོགས་རྗེས་འཇུག་སློབ་མ་རྣམས་ལ་
སློབ་ཁྲིད་འཆད་ཉན་བཀའ་དྲིན་བསྐྱངས་རིགས་ད་ལྟའང་མཐོང་བརྒྱུད་ཕྱག་
ལེན་ཇི་བཞིན་མ་ཉམས་པར་གནས་ཡོད། དེ་རྗེས་དགུང་ལོ་བདུན་ཅུ་དོན་
བདུན་རབ་ བྱུང་ བཅུ་དྲུག་ པའི་ ས་ ཕག་སྤྱི་ལོ་ ༡༩༥༩ལོ་ལ་དམངས་ གཙོའི་
བཅོས་བསྒྱུར་སྐབས་ཏང་དང་མི་དམངས་སྲིད་གཞུང་གིས་སྨན་རྩིས་ཁང་སྔར་
ལས་ལྷག་པའི་ཡར་རྒྱས་གཏོང་རྒྱུར་ཐུགས་འཁུར་བཞེས་པ་དང་ཆབས་མཁས་
དབང་མཁྱེན་རབ་ནོར་བུ་མཆོག་ལ་ཡོན་ཀྲང་ངོ་མའི་མཚན་གནས་དང༌། རྒྱལ་



༄༅།རྩོམ་པ་པོ་ངོ་སྤྲོད་མདོར་བསྡུས།
ཡོངས་སྲིད་གྲོས་ཀྱི་ཨུ་ཡོན་བདམས་ཐོན་གནང་བ་སོགས་གཟིགས་བསྐྱངས་བླ་
མེད་ བྱུང་ མཐར་ དགུང་ལོ་བརྒྱད་ཅུར་ ཕེབས་ དུས་ རབ་ རྒྱལ་ཆུ་སྟག་སྤྱི་ལོ་
༡༩༦༢ ལོའི་སྤྱི་ཟླ་༡༢ པའི་ཚེས་༣ ༤ བོད་ཟླ་ ༡༠ པའི་ཚེས་ ༢༨ ཉིན་གཟུགས་སྐུ་
ཆོས་དབྱིངས་སུ་བསྡུས་སོ། སྐྱེས་ཆེན་འདིར་དངོས་སློབ་དང་ཡང་སློབ་སྟོང་
ཕྲག་ལྷག་ཙམ་བྱུང་བའི་ནང་ནས་སྨན་རྩིས་དགེ་རྒན་གནང་མཁན་རིམ་བྱོན་
ལྟར་བྱས་ན། ཟུང་མཁར་མདོ་སྔགས་གླིང་གི་སྨན་དགེ་བློ་བཟང་ཐབས་མཁས་
དང༌། ལྷོ་ ཁ་ བདེ་ཆེན་ཆོས་འཁོར་ གྱི་ རྩིས་ དགེ་ འཇམ་ དཔལ་ མཐུ་ སྟོབས།
རྩེད་ཐང་དགའ་ལྡན་ཆོས་འཁོར་གྱི་སྨན་རྩིས་གཉིས་ལྡན་དགེ་རྒན་དཔལ་ལྡན།
ལྷོ་ཁ་སྨིན་གྲོལ་གླིང་གི་སྨན་དགེ་ཐུབ་བསྟན་དཔལ་འབར་དང་། འཇམ་དཔལ།
ལྷོ་ཁ་དོལ་གསུང་རབ་གླིང་གི་སྨན་དགེ་ཐུབ་བསྟན། ཡར་འབྲོག་བསམ་སྡིངས་
དགོན་གྱི་སྨན་དགེ་རྣམ་གྲོལ་ཆོས་དབང་། རྡོ་བྲག་ཨེ་ཝཾ་ལྕོག་སྒར་གྱི་རྩིས་དགེ་
བྱམས་པ། སྙེ་མོ་རྒྱལ་བྱེད་དགོན་གྱི་རྩིས་དགེ་བློ་བཟང་མཁས་མཆོག དྭགས་
པོ་བམ་རིམ་ཆོས་སྡེའི་སྨན་དགེ་བསྟན་འཛིན་ སོགས་མང་དག་ ཅིག་བྱུང་ བ་
རྣམས་ཀྱིས་སློབ་དཔོན་མཁྱེན་རབ་ནོར་བུའི་མཐོང་བརྒྱུད་ལག་ལེན་ཇི་ལྟ་བ་
བཞིན་སྨན་རྩིས་བསྟན་པ་འཛིན་སྐྱོང་སྤེལ་གསུམ་གྱི་སྒོ་ནས་འགྲོ་དོན་རྒྱ་ཆེར་
སྤེལ་བཞིན་ཡོད་དོ། །
གཞན་བཙུན་གཟུགས་ཤྭ་ས་དང༌། ཤཱཀྱའི་དགེ་སློང་། སྒྲ་བརྒྱ་སོགས་ཀྱི་
ཡབ་ཡུམ་གྱི་མཚན་དང༌། འཁྲུངས་འདས། དགེ་སློབ་སུ་ཡིན་གྱི་ལོ་རྒྱུས་ཡིག་
ཆ་དག་ཞིབ་ཏུ་མ་རྙེད་པས་གཞུང་དུ་ཆད་པ་ལ་གཟིགས་པ་པོ་དག་དགོངས་
འཇགས་འཚལ།



༄༅།།སྨན་མདོ་བརྒྱད་བརྒྱ་བ་ཞེས་བྱ་བ་ཐེག་པ་ཆེན་
པོའི་མདོ་བཞུགས་སོ།།
སྟོན་པ་ཤཱཀྱ་ཐུབ་པ།
རྒྱ་གར་སྐད་དུ། ཨཱརྱ་སཔྟ་ཏ་ཐཱ་ག་ཏ་པཱུརྦ་པྲ་ཎི་དྷཱ་ན་བི་ཤེ་ཥ་བི་སྠཱ་ར་ནཱ་
མ་མ་ཧཱ་ཡཱ་ན་སཱུ་ཏྲ། བོད་སྐད་དུ། འཕགས་པ་དེ་བཞིན་གཤེགས་པ་བདུན་གྱི་
སྔོན་གྱི་སྨོན་ལམ་གྱི་ཁྱད་པར་རྒྱས་པ་ཞེས་བྱ་བ་ཐེག་པ་ཆེན་པོའི་མདོ། བམ་པོ་
དང་པོ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ།།
འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་འདས་ཡུལ་རྒྱུ་བ་རྒྱུ་
ཞིང་ཡངས་པ་ཅན་དུ་བྱོན་ཏེ། ཡངས་པ་ཅན་ན་རོལ་མོའི་སྒྲ་ཅན་གྱི་ཤིང་ལྗོན་
པའི་དྲུང་ན་དགེ་སློང་བརྒྱད་ སྟོང་གི་དགེ་སློང་གི་དགེ་འདུན་ཆེན་པོ་དང༌།
བྱང་ཆུབ་སེམས་དཔའ་སུམ་ཁྲི་དྲུག་སྟོང་ལ་འདི་ལྟ་སྟེ། བྱང་ཆུབ་སེམས་དཔའ་
སེམས་དཔའ་ཆེན་པོ་འཇམ་ དཔལ་ དང་། བྱང་ཆུབ་ སེམས་ དཔའ་ སེམས་
དཔའ་ཆེན་པོ་སྤྱན་རས་གཟིགས་དབང་ཕྱུག་དང༌། བྱང་ཆུབ་སེམས་དཔའ་
སེམས་དཔའ་ཆེན་པོ་བློ་གྲོས་ཆེན་པོ་དང༌། བྱང་ཆུབ་ སེམས་དཔའ་སེམས་
དཔའ་ཆེན་པོ་བྱམས་པ་དང༌། བྱང་ཆུབ་སེམས་དཔའ་སེམས་དཔའ་ཆེན་པོ་
སྤོབས་པ་བརྩེགས་དང༌། བྱང་ཆུབ་སེམས་དཔའ་སེམས་དཔའ་ཆེན་པོ་རྣམ་
པར་གནོན་པ་དོན་ཡོད་དང་། བྱང་ཆུབ་སེམས་དཔའ་སེམས་དཔའ་ཆེན་པོ་
བལྟ་ན་སྡུག་དང་། བྱང་ཆུབ་སེམས་དཔའ་སེམས་དཔའ་ཆེན་པོ་མུན་པ་མུན་
ནག་ཐམས་ཅད་ངེས་པར་འཇོམས་པའི་བློ་གྲོས་དང་། བྱང་ཆུབ་སེམས་དཔའ་



༄༅།བདུད་རྩི་སྨན་གྱི་མདོ་ཆོག
སེམས་དཔའ་ཆེན་པོ་བསམ་པ་ལེགས་པར་རྣམ་པར་སེམས་པ་དང༌། བྱང་ཆུབ་
སེམས་དཔའ་སེམས་དཔའ་ཆེན་པོ་ལྷུན་པོ་བརྩེགས་དང་། བྱང་ཆུབ་སེམས་
དཔའ་སེམས་དཔའ་ཆེན་པོ་སང་སང་པོའི་དབྱངས་དང༌། བྱང་ཆུབ་སེམས་
དཔའ་སེམས་དཔའ་ཆེན་པོ་ལྷུན་པོ་ཆེན་པོའི་རྩེ་འཛིན་རྒྱལ་པོ་དང་། བྱང་
ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་དང༌། དེ་དག་ལ་སོགས་
པ་བྱང་ཆུབ་སེམས་དཔའ་སུམ་ཁྲི་དྲུག་སྟོང་དང་ཐབས་གཅིག་ཏུ་བཞུགས་ཏེ།
ལྷ་དང་། ཀླུ་དང་། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང་། ནམ་
མཁའ་ལྡིང་དང༌། མིའམ་ཅི་དང་། ལྟོ་འཕྱེ་ཆེན་པོ་དང་། རྒྱལ་པོ་དང་།
བློན་པོ་དང༌། བྲམ་ཟེ་དང༌། རྒྱལ་རིགས་དང་། ཁྱིམ་བདག་ཐམས་ཅད་ཀྱིས་
ཡོངས་སུ་བསྐོར་ཅིང་མདུན་གྱིས་བལྟས་ཏེ། ཐོག་མར་དགེ་བ། བར་དུ་དགེ་
བ། ཐ་མར་དགེ་བ། དོན་བཟང་པོ། ཚིག་འབྲུ་བཟང་པོའི་ཆོས་སྟོན་ཅིང་
ཆོས་ཀྱི་ གཏམ་ གྱིས་ སེམས་ ཅན་ རྣམས་ཚིམས་ པར་མཛད། ཡང་ དག་ པར་
དགའ་བར་མཛད། སངས་རྒྱས་ཀྱི་བྱང་ཆུབ་ལ་འགོད་པར་མཛད་དོ། །
དེ་ནས་བྱང་ཆུབ་ སེམས་ དཔའ་ སེམས་ དཔའ་ཆེན་པོ་ཆོས་ཀྱི་ རྒྱལ་བུ་
འཇམ་དཔལ་སྟན་ལས་ལངས་ཏེ། བླ་གོས་ཕྲག་པ་གཅིག་ཏུ་གཟར་ནས་པུས་མོ་
གཡས་པའི་ལྷ་ང་ས་ལ་བཙུགས་ཏེ། བཅོམ་ལྡན་འདས་ག་ལ་བ་དེ་ལོགས་སུ་
ཐལ་མོ་སྦྱར་བ་བཏུད་ནས་ བཅོམ་ ལྡན་ འདས་ ལ་ འདི་ སྐད་ ཅེས་ གསོལ་ཏོ།
བཅོམ་ལྡན་ འདས་ ལྷ་ དང༌། ཀླུ་དང༌། གནོད་སྦྱིན་དང་། སྲིན་ པོ་ དང་།
ནམ་མཁའ་ལྡིང་དང་། མིའམ་ཅི་དང་། ལྟོ་འཕྱེ་ཆེན་པོ་དང་། དགེ་སྦྱོང་
དང༌། བྲམ་ཟེ་དང༌། རྒྱལ་པོ་དང༌། བློན་པོ་དང་། ཁྱིམ་བདག་དང་། མི་
དང་། མི་མ་ལགས་པ་མང་པོ་དག་ཆོས་ཉན་པའི་སླད་དུ་འདུས་ཤིང་མཆིས་
ལགས་ན། དེའི་སླད་དུ་བཅོམ་ལྡན་འདས་ཀྱིས་ཐུགས་བརྩེ་བར་དགོངས་ཏེ།
ཐོས་ན་ཅི་ནས་སེམས་ཅན་ཐམས་ཅད་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ལས་ཕྱིར་མི་ལྡོག་པར་འགྱུར་བ་དང༌། སྡིག་ པ་ ཐམས་ ཅད་དང༌།



༄༅།སྨན་མདོ་བརྒྱད་བརྒྱ་བ།
ལས་ཀྱི་སྒྲིབ་པ་ཐམས་ཅད་ཡོངས་སུ་བྱང་ཞིང་ཡོངས་སུ་དག་པར་འགྱུར་བ་
དང༌། བདུད་སྡིག་ཅན་གྱིས་མི་བརྫི་བར་འགྱུར་བའི་དེ་བཞིན་གཤེགས་པ་དེ་
དག་གི་མཚན་དང་སྔོན་གྱི་སྨོན་ལམ་གྱི་ཁྱད་པར་རྒྱས་པ་དང༌། སངས་རྒྱས་ཀྱི་
ཞིང་གི་ཡོན་ ཏན་ བཀོད་ པའི་གནས་རྣམས་ བཤད་དུ་གསོལ། བཅོམ་ ལྡན་
འདས་དེ་བཞིན་གཤེགས་པ་རྣམས་ལ་ནི་མ་གཟིགས་པའམ། མ་གསན་པའམ། །
རྣམ་པར་མི་མཁྱེན་པ་མི་མངའ་བས་བསྐལ་པ་བྱེ་བ་ཁྲག་ཁྲིག་བརྒྱ་སྟོང་གང་
གཱའི་ཀླུང་གི་བྱེ་མའི་རྡུལ་ཕྲ་རབ་སྙེད་དག་ཀྱང་དཔེར་ན་དེང་ངམ་སང་གི་ལྟར་
དགོངས་པ་ལགས་ཏེ། དེ་བཞིན་གཤེགས་པ་དེ་དག་གི་དང་པོ་བྱང་ཆུབ་ཀྱི་
ཐུགས་ཡིད་ལ་མཛད་པ་དང༌། སྔོན་གྱི་སྨོན་ལམ་དང་། དེ་བཞིན་གཤེགས་པ་
ལ་དམིགས་པའི་སངས་རྒྱས་ཀྱི་ཞིང་གི་ཡོན་ཏན་བཀོད་པ་དག་བརྗོད་པ་དང་།
ཡང་དག་པར་བརྟན་པར་སྤྱོད་ན། བཅོམ་ལྡན་འདས་སླད་མའི་ཚེ་སླད་མའི་
དུས་ལྔ་བརྒྱ་པ་ཐ་མ་ལ་དམ་པའི་ཆོས་ལྟར་བཅོས་པ་འབྱུང་བ་ན། སེམས་ཅན་
ཐམས་ཅད་རྗེས་སུ་གཟུང་བའི་སླད་དུ་དེ་བཞིན་གཤེགས་པ་རྣམས་ཀྱི་ཐབས་
མཁས་པ་མང་ པོ་དང༌། སྔོན་གྱི་སྨོན་ལམ་གྱི་ཁྱད་ པར་ རྒྱས་ པ་ བཅོམ་ ལྡན་
འདས་ཀྱིས་བཤད་དུ་གསོལ། དེ་ནས་བཅོམ་ ལྡན་འདས་དེ་བཞིན་གཤེགས་
པས་ཀ་ལ་པིང་ཀའི་སྒྲ་སྐད་དང་དབྱངས་ཀྱིས་འཇམ་དཔལ་གཞོན་ནུར་གྱུར་པ་
ལ་ལེགས་སོ་ཞེས་བྱ་བ་གནང་སྟེ་འཇམ་དཔལ་ལེགས་སོ་ལེགས་སོ།། འཇམ་
དཔལ་ཁྱོད་སྙིང་རྗེ་དང་ལྡན་པ་སྟེ། འཇམ་དཔལ་ཁྱོད་ཀྱིས་སྙིང་རྗེ་དཔག་ཏུ་
མེད་པ་བསྐྱེད་ནས་སེམས་ཅན་ཐམས་ཅད་ཀྱི་དོན་དང་། སེམས་ཅན་ལས་ཀྱི་
སྒྲིབ་པ་སྣ་ཚོགས་ཀྱིས་བསྒྲིབས་པ། ནད་སྣ་ཚོགས་ཀྱིས་ལུས་ཡོངས་སུ་གཟིར་བ།།
མྱ་ངན་དང་སྡུག་བསྔལ་སྣ་ཚོགས་ཀྱིས་གཙེས་པའི་ལྷ་དང་མི་རྣམས་ཀྱི་དོན་དང་
ཕན་པ་དང༌། བདེ་བའི་ཕྱིར་གསོལ་བ་འདེབས་པ་ནི་ཡང་ལེགས་སོ།། འཇམ་
དཔལ་དེ་བཞིན་གཤེགས་པའི་བྱིན་གྱིས་བརླབས་ཀྱིས་ཁྱོད་ཀྱི་སྤོབས་པ་འདི་
སྐྱེས་སོ།། འཇམ་དཔལ་དེའི་ཕྱིར་ལེགས་པར་རབ་ཏུ་ཉོན་ལ་ཡིད་ལ་ཟུངས་



༄༅བདུད་རྩི་སྨན་གྱི་མདོ་ཆོག
ཤིག་དང་ངས་བཤད་དོ།། འཇམ་དཔལ་གཞོན་ནུ་གྱུར་བས་བཅོམ་ལྡན་འདས་
དེ་བཞིན་ནོ་ཞེས་གསོལ་ནས་བཅོམ་ལྡན་འདས་ཀྱི་ལྟར་ཉན་པ་དང༌། བཅོམ་
ལྡན་འདས་ཀྱིས་དེ་ལ་འདི་སྐད་ཅེས་བཀའ་སྩལ་ཏོ། འཇམ་དཔལ་ཤར་ཕྱོགས་
ལོགས་སུ་སངས་རྒྱས་ཀྱི་ཞིང་འདི་ནས་སངས་རྒྱས་ཀྱི་ཞིང་གང་གཱའི་ཀླུང་གི་བྱེ་
མ་སྙེད་འདས་པ་ན་འཇིག་རྟེན་གྱི་ཁམས་གཞན་གྱིས་མི་ཐུབ་པ་ན། དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཚན་ལེགས་
པར་ཡོངས་བསྒྲགས་དཔལ་གྱི་རྒྱལ་པོ་ཞེས་བྱ་བ་ཞིམ་རིང་བ་བྱང་ཆུབ་སེམས་
དཔའ་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མ་དང་ལྡན་པ་བཞུགས་ཏེ། འཚོ་ཞིང་
གཞེས་ལ་ཆོས་ཀྱང་སྟོན་པ་ཡོད་དོ། །
འཇམ་དཔལ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་མཚན་ལེགས་པར་ཡོངས་བསྒྲགས་དཔལ་གྱི་རྒྱལ་པོ་ཞེས་བྱ་བ་
དེའི་སངས་རྒྱས་ཀྱི་ཞིང་དེ་ནི་ཤིན་ཏུ་ཡོངས་སུ་དག་པ། ཐ་གྲུར་དཔག་ཚད་
བརྒྱ་སྟོང་དུ་མ་ཡོད་པ། ལག་མཐིལ་ལྟར་མཉམ་པར་གྱུར་པ། ངན་སོང་དང་།
སྡུག་བསྔལ་གྱི་སྒྲ་མེད་པ། བུད་མེད་ཀྱི་དངོས་པོ་མེད་པ། ཚེར་མ་དང་གཡང་
ས་མེད་པ། རི་དང་། རྡོ་དང༌། གསེག་དང༌། གྱོ་མོ་མེད་པ། འཇམ་པ།
སའི་ངོས་རེག་ན་བདེ་བ། ལྷའི་དྲི་བསུང་དང་ལྡན་པ་ལྷའི་རིན་པོ་ཆེའི་ཤིང་
ལྗོན་པ་དང༌། མེ་ཏོག་དང༌། འབྲས་བུས་མཛེས་པར་བྱས་པ། རིན་པོ་ཆེའི་
སེང་གེའི་ཁྲིས་ལེགས་པར་བརྒྱན་པ། བྱང་ཆུབ་སེམས་དཔའ་དག་པ་ཕྱིར་མི་
ལྡོག་པའི་ས། འཛམ་བུའི་ཆུ་བོའི་གསེར་དང་། ནོར་བུ་དང་། མུ་ཏིག་གིས་
བརྒྱན་པའི་རྫིང་ གིས་ མཛེས་པར་བྱས་པའོ།། འཇམ་དཔལ་འཇིག་ རྟེན་ གྱི་
ཁམས་དེ་ན་བྱང་ཆུབ་སེམས་དཔའ་གང་དག་འཁོད་པ་དེ་དག་ཐམས་ཅད་ནི་
བརྫུས་ཏེ་སྐྱེས་པ། རིན་པོ་ཆེ་སྣ་བདུན་གྱི་པདྨ་ལས་བྱུང་བ་ཤ་སྟག་གོ། དེ་ལྟ་
བས་ན་རིགས་ཀྱི་བུའམ། རིགས་ཀྱི་བུ་མོ་དད་པས་སངས་རྒྱས་ཀྱི་ཞིང་དེར་སྐྱེ་
བར་སྨོན་ལམ་ཐོབ་ཤིག། འཇམ་དཔལ་དེ་བཞིན་གཤེགས་པ་དགྲ་བཅོམ་པ་



༄༅སྨན་མདོ་བརྒྱད་བརྒྱ་བ།
l
ཡང་དག་པར་རྫོགས་པའི་སངས་རྒྱས་མཚན་ལེགས་པར་ཡོངས་བསྒྲགས་དཔལ་
གྱི་རྒྱལ་པོ་དེ་ཐུགས་དང་པོ་བསྐྱེད་པ་ནས་བཟུང་སྟེ། བྱང་ཆུབ་སེམས་དཔའི་
སྤྱད་པ་སྤྱོད་པ་ན་དེས་སྨོན་ལམ་ཆེན་པོ་བརྒྱུད་རྒྱུན་མ་ཆད་པར་བཏབ་པོ།
བརྒྱད་གང་ཞེ་ན། དེའི་སྨོན་ལམ་ཆེན་པོ་དང་པོ་ནི་གང་གི་ཚེ་བདག་མ་འོངས་
པའི་དུས་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་
རྫོགས་པར་ སངས་ རྒྱས་པ་དེ་ན་སེམས་ཅན་གང་ལ་ལ་དག་ན་བའི་ནད་སྣ་
ཚོགས་ཀྱིས་ལུས་ཡོངས་སུ་གཟིར་ཏེ། རིམས་དང༌གཤེད་བྱེད་དང་། བྱད་
དང་། རོ་ལངས་དང་། འཇིགས་པ་རྣམས་ཀྱིས་གཙེས་པ་དེ་དག་བདག་གི་
མཐུས་བདག་གི་མིང་ཡིད་ལ་གནས་ཤིང༌། བདག་གི་མིང་ལན་བདུན་བརྗོད་
པས་དེ་དག་གི་ནད་ཐམས་ཅད་རབ་ཏུ་ཞི་བར་གྱུར་ཅིག བྱང་ཆུབ་ཀྱི་མཐར་
ཐུག་གི་བར་དུ་རིམས་དང༌། སྡིག་པ་ཅན་གྱི་གདོན་རྣམས་མེད་པར་གྱུར་ཅིག
རབ་ཏུ་ཞི་བར་གྱུར་ཅིག་ཅེས་བཏབ་པོ། དེའི་སྨོན་ལམ་ཆེན་པོ་གཉིས་པ་ནི་
གང་གི་ཚེ་བདག་མ་འོངས་པའི་དུས་ན་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་མངོན་པར་རྫོགས་པར་སངས་རྒྱས་པ་དེ་ན། སེམས་ཅན་གང་དག་
ལོང་བ་དང་། འོན་པ་དང་། སྨྱོན་པ་དང་། ཤ་བཀྲ་ཅན་དང་། ནད་ཚབས་
ཆེན་པོས་བཏབ་པར་གྱུར་པ་དེ་དག་བདག་གི་མཐུས། བདག་གི་མིང་ཡིད་ལ་
གནས་ཤིང༌། བདག་གི་མིང་ལན་བདུན་བརྗོད་པས་དེ་དག་བྱང་ཆུབ་ཀྱི་མཐར་
ཐུག་གི་བར་དུ་དབང་པོ་ཐམས་ཅད་ཡོངས་སུ་ཚང་བར་གྱུར་ཅིག སྡུག་བསྔལ་
དང་། ནད་ཐམས་ཅད་རྒྱུན་ཆད་པར་གྱུར་ཅིག་ཅེས་བཏབ་པོ།། དེའི་སྨོན་
ལམ་ཆེན་པོ་གསུམ་པ་ནི་གང་གི་ཚེ་བདག་མ་འོངས་པའི་དུས་ན་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པ་དེ་ན་
སེམས་ ཅན་གང་ དག་ འདོད་ཆགས་དང༌། ཞེ་ སྡང་ དང་། གཏི་མུག་ གིས་
བསྒྲིབས་པ། མཚམས་མེད་པ་ལྔ་བྱེད་པ། བྱ་བ་མ་ཡིན་པ་སྤྱོད་པ་མང་བ།
དམ་པའི་ཆོས་སྤང་བ། སྡིག་པ་མི་དགེ་བའི་ལས་སྣ་ཚོགས་བྱེད་པ། ངན་སོང་



༄༅།བདུད་རྩི་སྨན་གྱི་མདོ་ཆོག
གསུམ་དང༌། སེམས་ཅན་དམྱལ་བར་འགྲོ་བ་དེ་དག་སེམས་ཅན་དམྱལ་བ་ཆེན་
པོར་སྐྱེས་ནས་སྡུག་བསྔལ་གྱི་ཚོར་བ་མྱོང་བ་དེ་དག་བདག་གི་མཐུས་བདག་གི་
མིང་ཡིད་ལ་གནས་ཤིང་བདག་གི་མིང་ཡིད་ཀྱིས་བརྗོད་པས་དེ་དག་གི་མཚམས་
མེད་པ་ལྔ་ལ་སོགས་པ་ལས་ཀྱི་སྒྲིབ་པ་ཐམས་ཅད་ཡོངས་སུ་བྱང་ཞིང་ཡོངས་སུ་
ཟད་པར་གྱུར་ཅིག ལྷ་ཡུལ་བའི་ལྷའི་བདེ་བ་དང་། མིའི་བདེ་བ་ཉམས་སུ་
མྱོང་བར་གྱུར་ཅིག་ཅེས་བཏབ་པོ།། དེའི་སྨོན་ལམ་ཆེན་པོ་བཞི་པ་ནི་གང་གི་ཚེ་
བདག་མ་འོངས་པའི་དུས་ན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
མངོན་པར་རྫོགས་པར་སངས་རྒྱས་པ་དེ་ན་སེམས་ཅན་གང་སུ་དག་དབུལ་པོར་
གྱུར་ཏེ། ཟས་དང་། སྐོམ་དང་། གོས་དང་། ནོར་དང་། འབྲུ་དང་། མལ་
ཆ་དང༌། སྤོས་དང་། ཕྲེང་བ་དང༌། རྒྱན་དང་ཡོ་བྱད་མི་བདོག་པ་དེ་དག་
བདག་གི་མཐུས། བདག་གི་མིང་ཡིད་ལ་གནས་ཤིང༌། བདག་གི་མིང་ཡིད་
ཀྱིས་བརྗོད་པས་དེ་དག་བྱང་ཆུབ་ཀྱི་མཐར་ཐུག་གི་བར་དུ་དབྱིག་དང་། གོས་
དང་ནོར་དང༌། འབྲུ་དང་། མལ་ཆ་དང་། སྤོས་དང་། ཕྲེང་བ་དང༌། རྒྱན་
དང་ཡོ་བྱད་འཕེལ་བར་གྱུར་ཅིག་ཅེས་བཏབ་པོ།། དེའི་སྨོན་ལམ་ཆེན་པོ་ལྔ་པ་
ནི་གང་གི་ཚེ་བདག་མ་འོངས་པའི་དུས་ན་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་མངོན་པར་རྫོགས་པར་སངས་རྒྱས་པ་དེ་ན་སེམས་ཅན་གང་དག་
བཅིང་བ་དང་། བརྡེག་པ་དང་གོ་རར་གཞུག་པ་དང་། མཚོན་ཆའི་ཚོགས་
རྣམ་པ་སྣ་ཚོགས་ཀྱིས་ལུས་ཡོངས་སུ་གཟིར་བ་དེ་དག་བདག་གི་མཐུས། བདག་
མིང་ཡིད་ལ་གནས་ཤིང༌། བདག་གི་མིང་ཡིད་ཀྱིས་བརྗོད་པས་དེ་དག་བྱང་
ཆུབ་ཀྱི་མཐར་ཐུག་གི་བར་དུ་བཅིང་བ་དང་བརྡེག་པ་ཐམས་ཅད་ལས་ཡོངས་སུ་
ཐར་བར་གྱུར་ཅིག ལུས་ཀྱི་གདུང་པ་ཐམས་ཅད་རྒྱུན་ཆད་པར་གྱུར་ཅིག་ཅེས་
བཏབ་པོ།། དེའི་སྨོན་ལམ་ཆེན་པོ་དྲུག་པ་ནི་གང་གི་ཚེ་བདག་མ་འོངས་པའི་
དུས་ན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་
སངས་རྒྱས་པ་དེ་ན་སེམས་ཅན་གང་དག་མགོན་མེད་པར་གྱུར་པ། ལུས་ལ་
#



༄༅།སྨན་མདོ་བརྒྱད་བརྒྱ་བ།
གདུང་བའི་མེ་འབར་བ་དང༌། སེང་གེ་དང༌། སྟག་དང་། དོམ་དང་། དྲེད་
དང་། སྦྲུལ་གདུག་པའི་ནང་དུ་ཚུད་དེ། སྲོག་ལ་བབ་སྟེ་འཇིགས་སྐྲག་ནས་
མགོན་མེད་དེ། སྨྲེ་སྔགས་སྣ་ཚོགས་འདོན་པ་དེ་བདག་གི་མཐུས། བདག་གི་
མིང་ཡིད་ལ་གནས་ཤིང་། བདག་གི་མིང་ལན་བདུན་ཡིད་ཀྱིས་བརྗོད་པས་དེ་
དག་བྱང་ཆུབ་ཀྱི་མཐར་ཐུག་གི་བར་དུ་ལུས་ལ་གདུང་བའི་མེ་ཐམས་ཅད་ཞི་
བར་གྱུར་ཅིག སེང་གེ་དང༌། སྟག་དང་། དོམ་དང་། དྲེད་དང༌། སྦྲུལ་
གདུག་པ་དེ་དག་ཀྱང་བྱམས་པ་ལ་གནས་པར་གྱུར་ཅིག འཇིགས་པ་མེད་པ་
དང་། ཞི་བའི་གནས་ལ་གནས་པར་གྱུར་ཅིག་ཅེས་བཏབ་པོ། དེའི་སྨོན་ལམ་
ཆེན་པོ་བདུན་པ་ནི་གང་གི་ཚེ་བདག་མ་འོངས་པའི་དུས་ན་བླ་ན་མེད་པ་ཡང་
དག་པར་རྫོགས་ པའི་བྱང་ཆུབ་མངོན་པར་རྫོགས་ པར་ སངས་རྒྱས་ པ་དེ་ན་
སེམས་ཅན་གང་དག་ཕན་ཚུན་འཐབ་པ་དང་། འཐབ་མོ་དང་། རྩོད་པ་དང་།
འགྱེད་པར་ གྱུར་ཏེ། འཁྲུགས་ཤིང་འཇིགས་ སྐྲག་ནས་ དངངས་ པ་ དེ་དག་
བདག་གི་མཐུས། བདག་གི་མིང་ཡིད་ལ་གནས་ཤིང་། བདག་གི་མིང་ལན་
བདུན་ཡིད་ཀྱིས་བརྗོད་པས་དེ་དག་བྱང་ཆུབ་ཀྱི་མཐར་ཐུག་གི་བར་དུ་འཐབ་པ་
དང༌། འཐབ་མོ་དང་། རྩོད་པ་དང༌། འགྱེད་པ་ཐམས་ཅད་རབ་ཏུ་ཞི་བར་
གྱུར་ཅིག ཕན་ཚུན་བྱམས་པ་ལ་གནས་པར་གྱུར་ཅིག་ཅེས་བཏབ་པོ། དེའི་
སྨོན་ལམ་ཆེན་པོ་བརྒྱད་པ་ནི་གང་གི་ཚེ་བདག་མ་འོངས་པའི་དུས་ན་བླ་ན་མེད་
པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པ་དེ་
ན། སེམས་ཅན་གང་དག་ཆུའི་ནང་དུ་སོན་ཏེ། གྲུར་ཞུགས་པ་གླིང་མེད་པར་
ཕྱིན་པ། སྲོག་འདོད་པ། ཆུ་ཀླུང་དང་། རྒྱ་མཚོའི་ནང་དུ་སོན་ཏེ། སྨྲེ་སྔགས་
སྣ་ཚོགས་འདོན་པ་དེ་དག་བདག་གི་མཐུས། བདག་གི་མིང་ཡིད་ལ་གནས་
ཤིང༌། བདག་གི་མིང་ཡིད་ཀྱིས་ལན་བདུན་བརྗོད་པས་དེ་དག་བྱང་ཆུབ་ཀྱི་
མཐར་ཐུག་གི་བར་དུ་ཆུ་ཀླུང་ཆེན་པོ་དེ་ལས་དབུགས་འབྱིན་པ་སྦྱིན་པར་གྱུར་
ཅིག འཇིགས་པ་མེད་པར་རྒལ་བར་གྱུར་ཅིག་ཅེས་བཏབ་སྟེ། འཇམ་དཔལ་



༄༅།།བདུད་རྩི་སྨན་གྱི་མདོ་ཆོག
བཅོམ་ལྡན་འདས་དེ་བཞིན་གཤེགས་པ་མཚན་ལེགས་ པར་ཡོངས་བསྒྲགས་
དཔལ་གྱི་རྒྱལ་པོ་དེས་སྨོན་ལམ་ཆེན་པོ་བརྒྱད་པོ་དེ་དག་བཏབ་པོ། འཇམ་
དཔལ་དེ་ལྟ་བས་ན། བཅོམ་ལྡན་འདས་དེ་བཞིན་གཤེགས་པ་མཚན་ལེགས་
པར་ཡོངས་བསྒྲགས་དཔལ་གྱི་རྒྱལ་པོ་དེའི་ཐུགས་དང་པོ་བསྐྱེད་པ་ནས་བཟུང་
སྟེ། སྨོན་:མོ་དང་། ཏིང་ངེ་འཛིན་གྱི་སྟོབས་ཀྱི་གནས་དང་། སེམས་ཅན་
ཡོངས་སུ་སྨིན་པར་མཛད་པ་དང༌། བྱང་ཆུབ་སེམས་དཔའི་སྤྱོད་པ་དང་། དེ་
བཞིན་གཤེགས་ པ་ ལ་ མཆོད་ པ་ དང༌། རིམ་ གྲོ་མཛད་ པ་དང༌། རྣམ་པར་
འཕྲུལ་བ་དང་། སངས་རྒྱས་ཀྱི་ཞིང་ཡོངས་སུ་དག་པ་དང་། ཞམ་རིང་བ་བྱང་
ཆུབ་སེམས་དཔའ་ཕུན་སུམ་ཚོགས་པ་གང་ཡིན་པ་དེ་ནི་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དང༌། བྱང་ཆུབ་སེམས་
དཔའ་ས་བཅུ་ལ་གནས་པ་རྣམས་མ་གཏོགས་པར་ཉན་ཐོས་དང༌། རང་སངས་
རྒྱས་ཐམས་ཅད་ཀྱིས་ལོ་བརྒྱར་ཡང་བརྗོད་པར་མི་ནུས་སོ།། ་
འཇམ་དཔལ་དེ་ལྟ་བས་ན་དད་པའི་རིགས་ ཀྱི་བུའམ། རིགས་ཀྱི་བུ་
མོའམ། རྒྱལ་པོའམ། བློན་པོའམ། ཁྱིམ་བདག་ཡོན་ཏན་དོན་དུ་གཉེར་བ་
རྣམས་ཀྱིས་ཞེ་སྡང་དང༌། ཉོན་མོངས་པ་ཐམས་ཅད་དང་བྲལ་བར་དེ་བཞིན་
གཤེགས་པ་དེའི་མཚན་གཟུང་བར་བྱ་བཀླག་པར་བྱ་སྟེ། རབ་ཏུ་གུས་པར་དེ་
བཞིན་གཤེགས་ པ་ དེ་ལ་ མཆོད་ པ་ བྱས་ན། དེའི་ སྡིག་ པ་ ཐམས་ ཅད་དང༌།
ལས་ཀྱི་སྒྲིབ་པ་ཐམས་ཅད་དང་། ནད་ཐམས་ཅད་རབ་ཏུ་ཞི་བར་འགྱུར། རེ་
བ་ཐམས་ཅད་ཡོངས་སུ་རྫོགས་པར་འགྱུར། སངས་རྒྱས་ཀྱི་བྱང་ཆུབ་ལས་ཕྱིར་
མི་ལྡོག་པར་འགྱུར་རོ།། འཇམ་དཔལ་ཤར་ཕྱོགས་ལོགས་སུ་སངས་རྒྱས་ཀྱི་ཞིང་
འདི་ནས་སངས་རྒྱས་ཀྱི་ཞིང་གང་གཱའི་ཀླུང་བདུན་གྱི་བྱེ་མ་སྙེད་འདས་པ་ན་
འཇིག་རྟེན་གྱི་ཁམས་རིན་པོ་ཆེ་དང་ལྡན་པ་ན། དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་དང་། ཟླ་བ་དང་།
པདྨས་རབ་ཏུ་བརྒྱན་པ་མཁས་པ་གཟི་བརྗིད་ཀྱི་སྒྲ་དབྱངས་ཀྱི་རྒྱལ་པོ་ཞེས་བྱ་



༄༅།སྨན་མདོ་བརྒྱད་བརྒྱ་བ།
བ་བཞུགས་ཏེ། འཚོ་ཞིང་གཞེས་ལ་ཆོས་ཀྱང་སྟོན་ཅིང་། བྱང་ཆུབ་སེམས་
དཔའ་རྣམས་ལ་ཐེགས་པ་ཆེན་པོའི་གཏམ་འབའ་ཞིག་སྟོན་པ་ཡོད་དོ།།
འཇམ་དཔལ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་དེ་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ན་སྨོན་ལམ་ཆེན་
པོ་བརྒྱད་བཏབ་པོ། བརྒྱད་གང་ཞེ་ན། དེའི་སྨོན་ལམ་ཆེན་པོ་དང་པོ་ནི་གང་
གི་ཚེ་བདག་མ་འོངས་པའི་དུས་ན་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་མངོན་པར་རྫོགས་པར་སངས་རྒྱས་པ་དེ་ན། སེམས་ཅན་གང་དག་ཞིང་
བླས་ཀྱི་ལས་ཀྱི་མཐའ་དང་ཚོང་ལ་དགའ་སྟེ། གཡེང་བ་སྣ་ཚོགས་མང་བས་
དགེ་བའི་ཆོས་རྣམས་ལས་ཡོངས་སུ་ཉམས་པ་དང་། བྱང་ཆུབ་ཀྱི་སེམས་ཡིད་
ལ་བྱེད་པ་ལས་ཡོངས་སུ་ཉམས་ཏེ། དེ་དག་འཁོར་བའི་སྡུག་བསྔལ་རྣམས་ལས་
ཡོངས་སུ་ཐར་བར་མ་གྱུར་ཅིང་། སོ་སོར་འཁོར་བའི་སྡུག་བསྔལ་རྣམས་མྱོང་
བ་དང༌། རྒ་བ་དང་། ན་བ་དང་། འཆི་བ་དང་། མྱ་ངན་དང༌། སྨྲེ་སྔགས་
འདོན་པ་དང་། སྡུག་བསྔལ་བ་དང༌། ཡིད་མི་བདེ་བ་དང༌། འཁྲུག་པ་རྣམས་
མྱོང་བ་དེ་དག་བདག་གི་མཐུས། བདག་གི་མིང་ཡིད་ལ་གནས་ཤིང་། བདག་
གི་མིང་ཡིད་ཀྱིས་བརྗོད་པས་དེ་དག་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་མངོན་པར་རྫོགས་པར་སངས་རྒྱས་ཀྱི་བར་དུ་བསམས་མ་ཐག་ཏུ་བགོ་
བ་དང་། བཟའ་བ་དང༌། བཏུང་བ་དང༌། ལོངས་སྤྱོད་དང༌། ཡོངས་སུ་
སྤྱད་པ་དང་། ནོར་དང་། འབྲུ་དང་། དབྱིག་དང་། གསེར་རྣམས་འབྱུང་
བར་གྱུར་ ཅིག དགེ་ བའི་ཆོས་རྣམས་ ཀྱིས་རྣམ་ པར་ འཕེལ་ བར་ གྱུར་ ཅིག་
བྱང་ཆུབ་ཀྱི་སེམས་ཡིད་ལ་བྱེད་པ་དང་མི་འབྲལ་བར་གྱུར་ཅིག ངན་སོང་
གསུམ་དང་། སེམས་ཅན་དམྱལ་བའི་སྡུག་བསྔལ་ཐམས་ཅད་ལས་ཡོངས་སུ་
ཐར་བར་གྱུར་ཅིག་ཅེས་བཏབ་པོ། བཅོམ་ལྡན་འདས་དེའི་སྨོན་ལམ་ཆེན་པོ་
གཉིས་པ་ནི་གང་གི་ཚེ་བདག་མ་འོངས་པའི་དུས་ན་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པ་དེ་ན། སྟོང་གསུམ་



༄༅།བདུད་རྩི་སྨན་གྱི་མདོ་ཆོག
གྱི་སྟོང་ཆེན་པོའི་འཇིག་རྟེན་གྱི་ཁམས་ན་སྒོ་ང་ལས་སྐྱེས་པའམ། མངལ་ལས་
སྐྱེས་པའམ། དྲོད་གཤེར་ལས་སྐྱེས་པའམ། རྫུས་ཏེ་སྐྱེས་པའི་སེམས་ཅན་གང་
དག་གྲང་བ་དང༌། ཚ་བ་དང་། བཀྲེས་པ་དང༌། སྐོམ་པའི་ལུས་ཡོངས་སུ་
གདུངས་ཤིང་སྡུག་བསྔལ་གྱི་ཚོར་བས་ ཉམ་ ཐག་པ་དེ་དག་བདག་གི་མཐུས།
བདག་གི་མིང་རྣ་ལམ་དུ་གྲག་ཅིང་དེ་དག་གིས་བདག་གི་མིང་དྲན་པ་དང་།
བརྗོད་པས་སྔོན་གྱི་ལས་ཀྱི་སྒྲིབ་པ་དེ་ཡོངས་སུ་བྱང་བར་གྱུར་ཅིག སྐྱེ་བ་དེ་
ཡང་ཐ་མ་པར་གྱུར་ཅིག བླ་ན་མེད་པ་ཡང་དག་པར་རྫོགས་པའི་བྱང་ཆུབ་
མངོན་པར་རྫོགས་པར་སངས་རྒྱས་ཀྱི་བར་དུ་སྐྱེ་བའི་སྡུག་བསྔལ་ཐམས་ཅད་
ལས་ཡོངས་སུ་ཐར་བར་གྱུར་ཅིག ལྷའི་ཡུལ་བའི་ལྷའི་བདེ་བ་མྱོང་བར་གྱུར་
ཅིག་ཅེས་བཏབ་པོ། དེའི་སྨོན་ལམ་ཆེན་པོ་གསུམ་པ་ནི་གང་གི་ཚེ་བདག་མ་
འོངས་པའི་དུས་ན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་
རྫོགས་པར་སངས་རྒྱས་པ་དེ་ན། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་
ཁམས་འདི་ན་བུད་མེད་གང་དག་ཀུན་ནས་ཉོན་མོངས་པ་སྣ་ཚོགས་ཀྱིས་ལུས་
ཡོངས་སུ་གང་ཞིང་བུད་མེད་ཀྱི་སྐྱེ་གནས་ལ་སྨོད་པ་དང་། གང་དག་བཙའ་
བའི་དུས་ན་སྡུག་བསྔལ་གྱི་ཚོར་བ་མྱོང་བ་དེ་དག་བདག་གི་མཐུས། བདག་གི་
མིང་རྣ་ལམ་དུ་གྲག་ཅིང་དེ་དག་གིས་བདག་གི་མིང་དྲན་པ་དང་། བརྗོད་པས་
ཚོར་བ་ཐམས་ཅད་དང༌། སྡུག་བསྔལ་ཐམས་ཅད་རྒྱུན་ཆད་པར་གྱུར་ཅིག སྐྱེ་
བ་དེ་ཡང་ཐ་མ་པར་གྱུར་ཅིག བྱང་ཆུབ་ཀྱི་མཐར་ཐུག་གི་བར་དུ་སྐྱེས་པ་ཉིད་
ཐོབ་པར་གྱུར་ཅིག་ཅེས་བཏབ་པོ། དེའི་སྨོན་ལམ་ཆེན་པོ་བཞི་པ་ནི་གང་གི་ཚེ་
བདག་མ་འོངས་པའི་དུས་ན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
མངོན་པར་རྫོགས་པར་སངས་རྒྱས་པ་དེ་ན། སེམས་ཅན་གང་དག་འཆི་བའམ།
དགྲ་དང་། དགོན་པས་གཙེས་པ་དང་། ཕན་ཚུན་དུ་ ཕ་མ་དང༌། སྲིང་མོ་
དང་མཛའ་བཤེས་དང༌། ཉེ་དུའི་མྱ་ངན་མྱོང་ཞིང་སྡུག་བསྔལ་དང་། མྱ་ངན་
གྱི་ཟུག་རྡུས་ལུས་ལ་ཟུག་པ་དེ་དག་བདག་གི་མཐུས། བདག་གི་མིང་རྣ་ལམ་དུ་



༄༅སྨན་མདོ་བརྒྱད་བརྒྱ་བ།
11
གྲག་ཅིང་དེ་དག་གི་རྣ་ལམ་དུ་བདག་གི་མིང་གྲག་པ་དང་། ཁ་ཏོན་དུ་བཏོན་
པས་བྱང་ཆུབ་ཀྱི་མཐར་ཐུག་གི་བར་དུ་འཆི་བ་དང༌། དགྲ་དང་། དགོན་པའི་
གནོད་པ་ཐམས་ཅད་རབ་ཏུ་ཞི་བར་གྱུར་ཅིག མྱ་ངན་དང་། སྡུག་བསྔལ་
དང་བྲལ་བར་གྱུར་ཅིག་ཅེས་བཏབ་པོ། དེའི་སྨོན་་ལམ་ཆེན་པོ་ལྔ་པ་ནི་གང་གི་
ཚེ་བདག་མ་འོངས་པའི་དུས་ན། བླ་ན་མེད་པ་ཡང་དག་པར་རྫོགས་པའི་བྱང་
ཆུབ་མངོན་པར་རྫོགས་པར་སངས་རྒྱས་པ་དེ་ན། སེམས་ཅན་གང་དག་མཚན་
མོ་མུན་པ་མུན་ནག་ན་རྣམ་པར་རྒྱུ་བ་ལས་ཀྱི་མཐའ་རྣམ་པ་སྣ་ཚོགས་ལ་ཞུགས་
པ། སྡིག་པ་ཅན་གྱི་གདོན་སྣ་ཚོགས་ཀྱིས་གཙེས་པ། འཇིགས་པས་སྨྲེ་སྔགས་
སྣ་ཚོགས་འདོན་པ་དེ་དག་བདག་གི་མཐུས། བདག་གི་མིང་ཡིད་ལ་གནས་
ཤིང༌། བདག་གི་མིང་ཡིད་ཀྱིས་བརྗོད་པས་བྱང་ཆུབ་ཀྱི་མཐར་ཐུག་གི་བར་དུ་
མུན་པ་མུན་ནག་ཐམས་ཅད་མེད་པར་གྱུར་ཅིག སྡིག་པ་ཅན་གྱི་གདོན་ཐམས་
ཅད་བྱམས་པ་ལ་གནས་པར་གྱུར་ཅིག མཆོད་པ་དང་། རིམ་གྲོ་བྱ་བ་རྣམ་པ་
སྣ་ཚོགས་ལ་མངོན་པར་བརྩོན་པར་གྱུར་ཅིག་ཅེས་བཏབ་པོ། དེའི་སྨོན་ལམ་
ཆེན་པོ་དྲུག་པ་ནི་གང་གི་ཚེ་བདག་མ་འོངས་པའི་དུས་ན། བླ་ན་མེད་པ་ཡང་
དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ པ་དེ་ན།
སེམས་ཅན་གང་དག་དམན་པ་ལ་མོས་ཤིང་ཤེས་རབ་ཆུང་ལ་དྲན་པ་རྨོངས་ཏེ།
དགེ་བའི་ཆོས་རྣམས་དང་སྟོབས་དང་། བྱང་ཆུབ་ཀྱི་ཡན་ལག་དང༌། ཏིང་ངེ་
འཛིན་དང་། གཟུངས་ཀྱི་སྒོ་རྣམས་དང་། སངས་རྒྱས་ དང་། ཆོས་དང་།
དགེ་འདུན་རྗེས་སུ་དྲན་པ་ལས་ཡོངས་སུ་ཉམས་པ་དེ་དག་བདག་གི་མཐུས།
བདག་གི་མིང་ཡིད་ལ་གནས་ཤིང༌། བདག་གི་མིང་ཡིད་ཀྱིས་བརྗོད་པས་དེ་
དག་བྱང་ཆུབ་ཀྱི་མཐར་ཐུག་གི་བར་དུ་ཏིང་ངེ་འཛིན་དང་། དྲན་པ་དང༌།
སྟོབས་དང་། བྱང་ཆུབ་ཀྱི་ཡན་ལག་དང༌། གཟུངས་ཀྱི་སྒོ་རྣམས་མངོན་དུ་
གྱུར་ཅིག ཤེས་རབ་ཆེན་པོ་རྗེས་སུ་རྒྱུ་བར་གྱུར་ཅིག་ཅེས་བཏབ་བོ། དེའི་
སྨོན་ལམ་ཆེན་པོ་བདུན་པ་ནི་གང་གི་ཚེ་བདག་མ་འོངས་པའི་དུས་ན། བླ་ན་



12
༄༅།བདུད་རྩི་སྨན་གྱི་མདོ་ཆོག
མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་
པ་དེ་ན། སེམས་ཅན་གང་དག་དམན་པ་ལ་མོས་ཤིང་ཉན་ཐོས་ཀྱི་ཐེག་པ་དང་།
རང་སངས་རྒྱས་ཀྱི་ཐེག་པ་ལ་འདོད་པ་བསྐྱེད་དེ། དེ་ལ་གནས་ཤིང་བླ་ན་མེད་
པ་ཡང་དག་པར་རྫོགས་པའི་བྱང་ཆུབ་ལ་རྒྱབ་ཀྱིས་ཕྱོགས་པར་གྱུར་པ་དེ་དག་
བདག་གི་མཐུས། བདག་གི་མིང་ཡིད་ལ་གནས་ཤིང་། བདག་གི་མིང་ཡིད་
ཀྱིས་བརྗོད་པས་དེ་དག་ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་མངོན་པར་རྫོགས་པར་སངས་རྒྱས་ཀྱི་བར་དུ་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ལས་ཕྱིར་མི་ལྡོག་པར་གྱུར་ཅིག ཉན་ཐོས་དང༌། རང་
སངས་རྒྱས་ཀྱི་ས་ལ་རྒྱབ་ཀྱིས་ཕྱོགས་པར་གྱུར་ཅིག བྱང་ཆུབ་ཀྱི་སེམས་ཡིད་ལ་
བྱེད་པ་དང་མི་འབྲལ་པར་གྱུར་ཅིག་ཅེས་བཏབ་པོ།།
དེའི་སྨོན་ལམ་ཆེན་པོ་བརྒྱད་པ་ནི་གང་གི་ཚེ་བདག་མ་འོངས་པའི་དུས་ན་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་
རྒྱས་པ་དེ་ན། སེམས་ཅན་གང་དག་བསྐལ་པ་ཆེན་པོ་ཟད་པའི་ཚེ་འཛམ་བུའི་
གླིང་ཀུན་ཏུ་འབར་ཞིང་རབ་ཏུ་འབར་བར་འཁྲུགས་པར་འགྱུར་ཏེ་ངུ་ཞིང་མྱ་
ངན་བྱེད་ལ་སྔོན་གྱི་མི་དགེ་བའི་ལས་ཀྱི་རྒྱུས་སྡུག་བསྔལ་མྱོང་ཞིང་སྐྱབས་མེད་
མགོན་མེད་པའི་སེམས་ཅན་དེ་དག་བདག་གི་མཐུས། བདག་གི་མིང་ཡིད་ལ་
གནས་ཤིང་། བདག་གི་མིང་ཡིད་ཀྱིས་བརྗོད་པས་དེ་དག་སྡུག་བསྔལ་དང་།
མྱ་ངན་ཐམས་ཅད་དང་བྲལ་བར་གྱུར་ཅིག བསིལ་བའི་དངོས་པོ་ཐོབ་པར་
གྱུར་ཅིག དེ་ནས་ཤི་འཕོས་ནས་བདག་གི་སངས་རྒྱས་ཀྱི་ཞིང་དུ་པདྨའི་སྙིང་
པོའི་སེང་གེའི་ཁྲི་ལ་བརྫུས་ཏེ་སྐྱེ་བར་གྱུར་ཅིག་ཅེས་བཏབ་སྟེ། འཇམ་དཔལ་
བཅོམ་ལྡན་འདས་དེ་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ན་སྨོན་ལམ་
ཆེན་པོ་བརྒྱད་པོ་དེ་དག་བཏབ་པོ། འཇམ་དཔལ་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་དང་ཟླ་བ་དང་པདྨས་
རབ་ཏུ་བརྒྱན་པ་མཁས་པ་གཟི་བརྗིད་ཀྱི་སྒྲ་དབྱངས་ཀྱི་རྒྱལ་པོ་དེའི་སངས་རྒྱས་



༄༅།སྨན་མདོ་བརྒྱུད་བརྒྱ་བ།
13
ཀྱི་ཞིང་དེ་ནི་མཉམ་པ། ཐ་གྲུ་ཆེ་བ། ཡངས་པ། ལག་མཐིལ་ལྟར་མཉམ་པར་
གྱུར་པ། ལྷའི་སྤོས་ཀྱི་ཤིང་ལྗོན་པ་རྣམས་ཀྱིས་རབ་ཏུ་བརྒྱན་པ། སྤོས་གཙང་
ཞིང་སྐྱོན་མེད་པ། ལྷའི་སྤོས་དང་། མེ་ཏོག་གིས་རབ་ཏུ་བརྒྱན་པ། ལྷའི་རོལ་
མོའི་སྒྲ་སྐད་དང༌། གླུའི་ང་རོ་འབྱུང་བ། ལྷའི་རིན་པོ་ཆེའི་དྲིལ་བུ་གཡེར་ཀའི་
དྲྭ་བས་ལེགས་པར་བརྒྱན་པ། ལྷའི་རིན་པོ་ཆེའི་སེང་གེའི་ཁྲིས་མཛེས་པར་བྱས་
པ། ལྷའི་རིན་པོ་ཆེའི་རྫོང་གིས་རབ་ཏུ་བརྒྱན་པ། ས་གཞི་འཇམ་ཞིང་སྙི་བ།
རི་དང༌། རྡོ་དང༌། གསེག་མ་དང༌། ཚེར་མ་མེད་དང༌། བུད་མེད་ཀྱི་དངོས་
པོ་མེད་པ། ཉེ་བའི་ཉོན་མོངས་པ་མེད་པ། ཕྱིར་མི་ལྡོག་པའི་བྱང་ཆུབ་སེམས་
དཔའི་སར་གྱུར་པའོ།། བྱང་ཆུབ་སེམས་དཔའི་དེ་དག་ཐམས་ཅད་ཀྱང་པདྨའི་
སྙིང་པོའི་སེང་གེའི་ཁྲི་ལ་བརྫུས་ཏེ་བྱུང་བ། ལྷའི་རིན་པོ་ཆེའི་རྒྱན་དང་གོས་
ཀྱིས་ལུས་ལེགས་པར་བརྒྱན་པ་ཤ་སྟག་གོ། སངས་རྒྱས་ཀྱི་ཞིང་དེ་ན་བསམས་
པ་ཐག་པ་ཙམ་གྱིས་གོས་དང་། ཟས་དང་། སྐོམ་དང༌། མལ་ཆ་དང་། སྤོས་
དང༌། མེ་ཏོག་དང་། ཕྲེང་བ་དང༌། རྒྱན་དང་། བྱང་ཆུབ་ སེམས་ དཔའི་
ལོངས་སྤྱོད་ཐམས་ཅད་དང༌། སེམས་ ཅན་གྱི་འཚོག་ཆས་ ཐམས་ ཅད་དང་།
ལྷའི་རིན་པོ་ཆེའི་ལོངས་སྤྱོད་ཐམས་ཅད་འབྱུང་སྟེ། དེའི་ཕྱིར་འཇིག་རྟེན་གྱི་
ཁམས་དེ་རིན་པོ་ཆེ་དང་ལྡན་པ་ཞེས་བྱའོ།། །
འཇམ་དཔལ་དེ་ལྟ་བས་ན་དད་པའི་རིགས་ཀྱི་བུའམ། རིགས་ཀྱི་བུ་
མོའམ། རྒྱལ་པོའམ། རྒྱལ་བུ་དག་གིས་བཅོམ་ལྡན་འདས་དེ་བཞིན་གཤེགས་
པ་རིན་པོ་ཆེ་དང་། ཟླ་བ་དང་། པདྨས་རབ་ཏུ་བརྒྱན་པ་མཁས་པ་གཟི་བརྗིད་
ཀྱི་སྒྲ་དབྱངས་ཀྱི་རྒྱལ་པོ་དེའི་མཚན་ཉིན་ལན་གསུམ། མཚན་ལན་གསུམ་དུ་
ཡིད་ ལ་ བྱ། རབ་ ཏུ་ གུས་ པར་ གཟུང་བར་བྱ། དད་ པར་བྱ། དེ་ བཞིན་
གཤེགས་པ་དེའི་སྐུ་གཟུགས་ཀྱང་བྱེད་དུ་གཞུག། མེ་ཏོག་དང་། བདུག་པ་
དང་། སྤོས་དང་། ཕྲེང་བ་དང༌། བྱུག་པ་དང་། རོལ་མོའི་སྒྲ་དང༌། མར་མེ་
རྣམས་ཀྱིས་མཆོད་པར་བྱ། ཡན་ལག་བརྒྱུད་པའི་བསྙེན་གནས་ལ་ཉེ་བར་



14
༄༅།བདུད་རྩི་སྨན་གྱི་མདོ་ཆོག
གནས་ལ། ཉིན་བདུན་གཙང་མར་བྱས་ཏེ་ས་ཕྱོགས་གཙང་མར་གནས་པར་བྱ།
སངས་རྒྱས་ཀྱི་ཞིང་དེར་སྐྱེ་བར་སྨོན་ལམ་གདབ་ཅིང་སེམས་ཅན་ཐམས་ཅད་ལ་
བྱམས་པ་དང༌། སྙིང་རྗེ་བའི་སེམས་སུ་བྱས་ན། དེ་ལ་དེ་བཞིན་གཤེགས་པ་དེ་
དགོངས་པར་འགྱུར་རོ།། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་
ཀྱང་སེམས་པར་འགྱུར་རོ།། སྡིག་པ་ཐམས་ཅད་དང་ལས་ཀྱི་སྒྲིབ་པ་ཐམས་
ཅད་ཀྱང་ཡོངས་སུ་བྱང་བར་འགྱུར་རོ།། བྱང་ཆུབ་ཀྱི་སེམས་ཡིད་ལ་བྱེད་པ་
དང་མི་འབྲལ་བར་འགྱུར་རོ།། འདོད་ཆགས་དང་། ཞེ་སྡང་དང་། གཏི་མུག་
སྲབ་པར་འགྱུར་རོ།། ཡུན་རིང་དུ་འཚོ་ཞིང་ནད་མེད་པར་འགྱུར་རོ།། གང་
བསམས་པའི་བསམ་ པ་དེ་དག་ ཐམས་ ཅད་ཡོངས་སུ་རྫོགས་པར་འགྱུར་རོ།།
འཐབ་པ་དང་། འཐབ་མོ་དང༌། རྩོད་པ་དང༌། འགྱེད་པ་ཐམས་ཅད་རབ་ཏུ་
ཞི་བར་འགྱུར་རོ།། འདི་ནས་ཤི་འཕོས་ནས་ སྡིག་ པ་ ཐམས་ ཅད་ ཟད་ པར་
འགྱུར་ཏེ།། སངས་རྒྱས་ཀྱི་ཞིང་དེར་པདྨའི་སྙིང་པོའི་སེང་གེའི་ཁྲི་ལ་བརྫུས་ཏེ་
སྐྱེ་བར་འགྱུར་རོ། སྐྱེས་མ་ཐག་ཏུ་ཏིང་ངེ་འཛིན་དང་།། གཟུངས་ཀྱི་སྒོ་རྣམས་
མངོན་དུ་འགྱུར་རོ།། འཇམ་དཔལ་བཅོམ་ལྡན་འདས་དེ་བཞིན་གཤེགས་པ་
དེའི་མཚན་འཛིན་པ་འདི་ནི་དེ་ལྟར་ཡོན་ཏན་མང་པོ་དང་ལྡན་པ་ཡིན་ནོ།
འཇམ་དཔལ་ཤར་ཕྱོགས་ལོགས་སུ་སངས་རྒྱས་ཀྱི་ཞིང་འདི་ནས་སངས་རྒྱས་ཀྱི་
ཞིང་གང་གཱའི་ཀླུང་ལྔའི་བྱེ་མ་སྙེད་འདས་པ་ན་འཇིག་རྟེན་གྱི་ཁམས་སྤོས་ཀྱིས་
ཡོངས་སུ་གང་བ་རིན་ཆེན་བརྩེགས་པ་ན། དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་གསེར་བཟངས་དྲི་མེད་རིན་ཆེན་སྣང་
བརྟུལ་ཞུགས་གྲུབ་པ་ཞེས་བྱ་བ་བཞུགས་ཏེ། འཚོ་ཞིང་གཞེས་ལ་ཆོས་ཀྱང་སྟོན་
ཅིང་བྱང་ཆུབ་སེམས་དཔའ་བྱེ་བ་ཕྲག་ཁྲིག་བརྒྱ་སྟོང་དུ་མས་ཀུན་ནས་བསྐོར་བ་
ཡོད་དོ།།
འཇམ་དཔལ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་དེ་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་



༄༅སྨན་མདོ་བརྒྱད་བརྒྱ་བ།
15
ན་སྨོན་ལམ་ཆེན་པོ་བཞི་བཏབ་བོ། བཞི་གང་ཞེ་ན། དེའི་སྨོན་ལམ་ཆེན་པོ་
དང་པོ་ནི་གང་གི་ཚེ་བདག་མ་འོངས་པའི་དུས་ན་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པ་དེ་ན། སེམས་ཅན་
གང་དག་སྲོག་གཅོད་པ། སྲོག་གཅོད་པའི་མི་དགེ་བའི་ལས་རྣམ་པ་སྣ་ཚོགས་
བྱེད་པ། སྲོག་ཆགས་རྣམ་པ་སྣ་ཚོགས་ཀྱི་སྲོག་གཅོད་པ་དེ་དག་སྲོག་གཅོད་པ་
བྱས་པས་ཚེ་ཐུང་ཞིང་ནད་མང་བ་དང༌། ཆུ་དང་། དུག་དང་། མཚོན་དང༌།
མེ་དང་། ནད་སྣ་ཚོགས་ཀྱིས་འཆིལ་[འཆི]བར་འགྱུར་པ་དེ་དག་གིས་བདག་
གི་མིང་ཐོས་ནས་འཛིན་པ་དང་། མཆོད་པས་ལས་ཀྱི་སྒྲིབ་པ་དེ་ཡོངས་སུ་བྱང་
སྟེ་ཚེ་རིང་བར་གྱུར་ཅིག ནད་མེད་པར་གྱུར་ཅིག སུ་ཡང་དུས་མ་ཡིན་པར་
འཆི་བས་འཆི་བའི་དུས་བྱེད་པར་མ་གྱུར་ཅིག་བཏབ་པོ།། དེའི་སྨོན་ལམ་ཆེན་
པོ་གཉིས་པ་ནི་གང་གི་ཚེ་བདག་མ་འོངས་པའི་དུས་ན་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པ་དེ་ན། སེམས་
ཅན་གང་དག་སྡིག་པ་མི་དགེ་བ་སྣ་ཚོགས་བྱས་ཏེ། གཞན་གྱི་རྫས་ཕྲོགས་པས་
དབུལ་པོའི་ཁྱིམ་དུ་སྐྱེས་ཏེ། སྒྲེན་མོ་དང༌། བཀྲེས་པ་དང༌། སྐོམ་པས་ལུས་
ཡོངས་སུ་གདུངས་ཤིང་སྡུག་བསྔལ་མྱོང་བ་དེ་དག་གིས་བདག་གི་མིང་ཐོས་ནས་
བཟུང་བས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་
པར་སངས་རྒྱས་ཀྱི་བར་དུ་སྡིག་པ་ཐམས་ཅད་བྱང་བར་གྱུར་ཅིག དབང་ཕྱུག་
ཕུན་སུམ་ཚོགས་ ཤིང་མ་ཚང་བ་མེད་ པ་ ཐོབ་ པར་ གྱུར་ ཅིག་ཅེས་ བཏབ་ པོ།།
དེའི་སྨོན་ལམ་ཆེན་པོ་གསུམ་པ་ནི་གང་གི་ཚེ་བདག་མ་འོངས་པའི་དུས་ན་བླ་ན་
མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་
པ་དེ་ན། སེམས་ཅན་གང་དག་གཅིག་ལ་གཅིག་ཀུན་དུ་གནོད་སེམས་དང་ལྡན་
ཞིང་ཕན་ཚུན་སྲོག་གཅོད་པ་བྱེད་པ་དང༌། འཐབ་པ་དེ་དག་གིས་བདག་གི་
མིང་ཐོས་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་
རྫོགས་པར་སངས་རྒྱས་ཀྱི་བར་དུ་ཕན་ཚུན་ཕ་མ་ལྟར་བྱམས་པ་ལ་གནས་པར་



16
it
ir
ir
༄༅།བདུད་རྩི་སྨན་གྱི་མདོ་ཆོག
གྱུར་ཅིག་ཅེས་བཏབ་པོ། དེའི་སྨོན་ལམ་ཆེན་པོ་བཞི་པ་ནི་གང་གི་ཚེ་བདག་མ་
འོངས་པའི་དུས་ན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་
རྫོགས་པར་སངས་རྒྱས་པ་དེ་ན། སེམས་ ཅན་གང་དག་འདོད་ཆགས་དང༌།
ཞེ་སྡང་དང་། གཏི་མུག་གིས་བསྒྲིབས་ཏེ། ཚུལ་ཁྲིམས་འཆལ་བར་གྱུར་བ་དེ་
དག་སྡིག་པ་ཀུན་ཏུ་སྤྱོད་དེ། དེ་བཞིན་གཤེགས་པའི་བསླབ་པ་བྲལ་བས་ངན་
སོང་གསུམ་དུ་ལྟུང་བ་དང༌། སེམས་ཅན་དམྱལ་བར་འགྲོ་བར་འགྱུར་བ་དེ་
དག་བདག་གི་མཐུས། བདག་གི་མིང་ཐོས་ནས་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ཀྱི་བར་དུ་ལས་ཀྱི་སྒྲིབ་
པ་ཐམས་ཅད་ཡོངས་སུ་བྱང་བར་གྱུར་ཅིག ཉེ་བའི་ཉོན་མོངས་རྣམས་དང་
བྲལ་བར་ གྱུར་ ཅིག ཚུལ་ ཁྲིམས་ ཡང་ དག་ པར་ འཛིན་ ཅིང་། ལུས་ དང་།
ངག་དང་། ཡིད་སྡོམ་པ་ལ་གནས་པར་གྱུར་ཅིག བྱང་ཆུབ་ཀྱི་སེམས་ཡིད་ལ་
བྱེད་པ་དང་མི་འབྲལ་བར་གྱུར་ཅིག་ཅེས་བཏབ་སྟེ། འཇམ་དཔལ་བཅོམ་ལྡན་
འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་གསེར་བཟངས་དྲི་མེད་རིན་ཆེན་སྣང་བརྟུལ་ཞུགས་གྲུབ་པ་དེ་སྔོན་བྱང་
ཆུབ་སེམས་དཔའི་སྤྱད་པ་སྤྱོད་པ་ན་སྨོན་ལམ་ཆེན་པོ་བཞི་པོ་དེ་དག་བཏབ་བོ།
འཇམ་དཔལ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་ པའི་ སངས་ རྒྱས་ གསེར་བཟངས་དྲི་ མེད་ རིན་ ཆེན་ སྣང་ བརྟུལ་
ཞུགས་གྲུབ་པ་དེའི་སངས་རྒྱས་ཀྱི་ཞིང་དེ་ནི་ས་གཞི་ལ་རིན་པོ་ཆེའི་སྤོས་སྣ་
ཚོགས་གནས་པ། ཙནྡན་སྦྲུལ་གྱི་སྙིང་པོའི་དྲི་དང་ལྡན་པ་མཉམ་པ། ཡངས་
པ། ཐ་གྲུ་ཆེ་བ། ཙནྡན་སྦྲུལ་གྱི་སྙིང་པོའི་དྲིའི་ཤིང་ལྗོན་པས་མཛེས་པར་བྱས་
པ། ལྷའི་ནོར་བུ་དང༌། མུ་ཏིག་གི་རྒྱན་ཕྲེང་བ་དང་། རིན་པོ་ཆེ་དཔྱངས་པ།
ལྷའི་ནོར་བུ་རིན་པོ་ཆེའི་རྫིང་སྤོས་ཆུའི་ཡོངས་སུ་གང་བས་མཛེས་པར་བྱས་པ།
དར་གྱི་ལྡ་ལྡི་བྲེས་ཤིང་དཔྱངས་པ། རིན་པོ་ཆེའི་སྐུད་པས་མིག་མངས་རིས་སུ་
བྲེས་པ། ཉེ་བའི་ཉོན་མོངས་པ་དང་བྲལ་བ། སྡུག་བསྔལ་དང་ཡིད་མི་བདེ་བ་



༄༅།སྨན་མདོ་བརྒྱད་བརྒྱ་བ།
མེད་པ། བུད་མེད་ཀྱི་དངོས་པོ་མེད་པ། བྱང་ཆུབ་སེམས་དཔའ་ དག་ པ་
རྣམས་ཀྱིས་རོལ་མོའི་སྒྲ་དང་། སིལ་སྙན་དང༌། གླུ་དབྱངས་མ་བླངས་པར་སྒྲ་
འབྱུང་བ། སིལ་སྙན་དེ་དག་ལས་དངོས་པོ་མེད་པའི་ངོ་བོ་ཉིད་ཀྱི་སྒྲ་དང་།
ཐེག་པ་ཆེན་པོའི་གཏམ་གྱི་སྒྲ་འབྱུང་བ། སྒྲ་དེ་ཐོས་པས་སེམས་ཅན་ཐམས་
ཅད་སངས་རྒྱས་ཀྱི་བྱང་ཆུབ་ལས་ཕྱིར་མི་ལྡོག་པར་འགྱུར་བའོ།། འཇམ་དཔལ་
བཅོམ་ལྡན་འདས་དེའི་སྔོན་གྱི་སྨོན་ལམ་གྱི་ཐབས་མཁས་པ་དང་། སངས་རྒྱས་
ཀྱི་ཞིང་གི་ཡོན་ཏན་བཀོད་པ་ཕུན་སུམ་ཚོགས་པ་ནི་དེ་ལྟ་བུའོ།། བཅོམ་ལྡན་
འདས་དེ་ བཞིན་ གཤེགས་ པ་ གསེར་བཟངས་དྲི་ མེད་ རིན་ ཆེན་ སྣང་ བརྟུལ་
ཞུགས་གྲུབ་པ་དེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་
རྫོགས་པར་སངས་རྒྱས་ནས་སྔོན་གྱི་སྨོན་ལམ་གྱི་སྟོབས་ཀྱིས་བྱང་ཆུབ་ཀྱི་ཤིང་
དྲུང་དུ་བཞུགས་ཏེ། སེམས་ཅན་འདོད་ཆགས་དང༌། ཞེ་སྡང་དང༌། གཏི་
མུག་གིས་བསྒྲིབས་པ་རྣམས་གཟིགས་ཤིང༌། ནད་སྣ་ཚོགས་ཀྱིས་ལུས་གཟིར་བ།
འཆི་བ་དང་། དགྲ་དང་། དགོན་པས་གནོད་པར་གྱུར་པ། ཚེ་བསྐལ་བར་
ཐུབ་པའི་སེམས་ཅན་དམྱལ་བར་གཞོལ་བའི་སེམས་ཅན་རྣམས་གཟིགས་ནས་
སེམས་ཅན་དེ་དག་གི་དོན་དང༌། སངས་རྒྱས་ཀྱི་བྱང་ཆུབ་ལ་དགོད་པ་དང༌།
ལས་ཀྱི་སྒྲིབ་པ་ཐམས་ཅད་ཡོངས་སུ་ཟད་པར་བྱ་བའི་ཕྱིར་གཟུངས་སྔགས་ཀྱི་
གཞི་འདི་དག་གསུངས་སོ།། ཏདྱ་ཐཱ། སིདྡྷེ་སིདྷེ། སུ་སིདྡྷེ། མོ་ཙ་ནི། མཀྵ་
ཎི། མུཀྟ། བི་མུཀྟི། ཨ་མ་ལེ། བི་མ་ལེ། ཚྭག་ལྕེ། ཧཱི་ར་ཎ་གནྟེ། རཏྣ་གབྷེ།
སརྦ་ཨརྦ་སཱ་དྷ་ནི། པ་ར་མ་ཨནྠ་སཱ་དྷ་ནི། མ་ན་སེ། མ་ཧཱ་མ་ན་སེ། ཨདྡྷ་ཏེ།
ཨ་ཏུ་དྷུ་ཏེ། བཱི་ཏ་བྷ་ཡེ། སུ་བཙྪེ། བྲཧྥ་གྷོ་ཥ། བྲཧྨ་དྷཱ་ཥི་ཏེ། སརྦ་ཨནྡྲ་ཏུ་
ཨ་པ་རཱ་ཛི་ཏེ། སརྦ་ཏྲ་ཨ་པྲ་ཏི་ཧ་ཏེ། ཙ་ཏུཥཱ་ ཝིབྷུ་ཏ་ཀོ་ཊི་བྷཱ་ཥི་ཏེ། ན་མ་
སརྦ་ཏ་ཐཱ་ག་ཏཱ་ནཾ་སྭཱ་ཧཱ། བཅོམ་ལྡན་འདས་ཀྱིས་གཟུངས་སྔགས་འདི་གསུངས་
པ་ན་བྱང་ཆུབ་སེམས་དཔའི་འཁོར་འདུས་པ་ ཐམས་ ཅད་དང༌། བརྒྱ་བྱིན་
དང༌། ཚངས་ པ་ དང༌། འཇིག་རྟེན་སྐྱོང་ བ་ ཐམས་ ཅད་ ཀྱིས་ བཅོམ་ ལྡན་



18
༄༅།བདུད་རྩི་སྨན་གྱི་མདོ་ཆོག
འདས་དེ་ལ་ལེགས་སོ་ཞེས་བྱ་བ་གསོལ་ཏེ། བཅོམ་ལྡན་འདས་ཁྱོད་ཀྱིས་སེམས་
ཅན་ཐམས་ཅད་ལ་ཐུགས་བརྩེ་བའི་སླད་དུ་སྡིག་པ་ཐམས་ཅད་བསལ་བ་དང་།
ནད་ཐམས་ཅད་རབ་ ཏུ་ཞི་བར་བགྱི་བ་དང༌། རེ་བ་ ཐམས་ ཅད་ཡོངས་སུ་
བསྐང་བའི་སླད་དུ་གཟུངས་སྔགས་ཀྱི་ཚིག་འདི་ལྟ་བུ་འདི་དག་བཀའ་སྩལ་པ་
ལེགས་སོ་ལེགས་སོ།། བཅོམ་ལྡན་འདས་ཀྱིས་བཀའ་སྩལ་པ། གྲོགས་པོ་དག་
རིགས་ཀྱི་བུའམ། རིགས་ཀྱི་བུ་མོའམ། རྒྱལ་པོའམ། རྒྱལ་བུའམ་དགེ་བསྙེན་
ནམ། དགེ་ བསྙེན་ མ་ ཡོན་ ཏན་ དོན་ དུ་ གཉེར་ བ་ གང༌ སུ་ པང༌ རུང༌ སྟེ།
གཟུངས་ཀྱི་ཚིག་འདི་དག་འཛིན་པ་དང་། ཀློག་པ་དང་། ཀུན་ཆུབ་པར་བྱེད་
པ་དང༌། དད་པ་བྱེད་པ་དང༌། ཉིན་ལན་གསུམ་མཚན་ལན་གསུམ་དུ་སེམས་
ཅན་ཐམས་ཅད་ལ་སྙིང་རྗེ་བའི་སེམས་ཡིད་ལ་བྱེད་པ་དང་། མེ་ཏོག་དང་།
བདུག་པ་དང་། སྤོས་དང་། མར་མེ་རྣམས་ཀྱིས་མཆོད་པ་གཙང་མར་བྱས་ཏེ།
འཕགས་པའི་ལམ་ཡན་ལག་བརྒྱད་དང་ལྡན་པར་བྱས་ན། དེའི་མཚམས་མེད་
པ་ལྔ་ལ་སོགས་པ་སྡིག་པ་ཐམས་ཅད་ཡོངས་སུ་བྱང་བར་འགྱུར། འདི་ནས་ཤི་
འཕོས་ནས་འཇིག་རྟེན་གྱི་ཁམས་དེར་སྐྱེ་བར་འགྱུར་ཏེ། པདྨའི་སྙིང་པོ་སེང་
གེའི་ཁྲི་ལ་བརྫུས་ཏེ་སྐྱེ་བར་འགྱུར། ནད་ཐམས་ཅད་རབ་ཏུ་ཞི་བར་འགྱུར།
འཆི་བ་དང༌། དགྲ་དང༌། དགོན་པའིགནོད་པ་ཐམས་ཅད་རབ་ཏུ་ཞི་བར་
འགྱུར། འཆི་བའི་དུས་ཀྱི་ཚེ་ཡང་དེ་བཞིན་གཤེགས་པས་དགོངས་པར་འགྱུར།།
རེ་བ་དང་བསམ་པ་ཐམས་ཅད་ཡོངས་སུ་རྫོགས་པར་འགྱུར་རོ།། འཇམ་དཔལ་
ཤར་ཕྱོགས་ལོགས་སུ་འཇིག་རྟེན་གྱི་ཁམས་གང་གཱའི་ཀླུང་བདུན་གྱི་བྱེ་མ་སྙེད་
འདས་པ་ན་འཇིག་རྟེན་གྱི་ཁམས་མྱ་ངན་མེད་པ་ན། དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མྱ་ངན་མེད་མཆོག་དཔལ་
ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་པ་ཡོད་དོ།། འཇམ་
དཔལ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་མྱ་ངན་མེད་མཆོག་དཔལ་དེའི་སངས་རྒྱས་ཀྱི་ཞིང་དེ་ནི་



༄༅།སྨན་མདོ་བརྒྱད་བརྒྱ་བ།
ལག་མཐིལ་ལྟར་མཉམ་པ། ཐ་གྲུ་ཆེ་བ། ཡངས་པ། མྱ་ངན་དང༌། ངན་སོང་
དང་། སྡུག་བསྔལ་གྱི་སྒྲ་མེད་པ། བུད་མེད་ཀྱི་དངོས་པོ་མེད་པ། ས་གཞི་
འཇམ་ཞིང་ཤིན་ཏུ་སྙི་བ། ལྷའི་སྤོས་ཀྱིས་བདུགས་པ། ལྷའི་ནོར་བུ་རིན་པོ་
ཆེའི་ཤིང་ལྗོན་པས་མཛེས་པར་བྱས་པ། ལྷའི་འཛམ་བུ་ཆུ་བོའི་གསེར་གྱི་རྫིང་
སྤོས་ཆུས་ཡོངས་སུ་གང་བ། རིན་པོ་ཆེ་སྣ་བདུན་གྱི་ཤིང་ལྗོན་པ་དང་། མེ་ཏོག་
དང༌། འབྲས་བུ་དང་ལྡན་པ། ལྷའི་རོལ་མོའི་སྒྲ་དང༌། སིལ་སྙན་གྱི་སྒྲ་དང་
ལྡན་པ་སྟེ། འཇམ་དཔལ་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་འོད་དཔག་མེད་ཀྱི་སངས་རྒྱས་ཀྱི་ཞིང་འཇིག་རྟེན་གྱི་
ཁམས་བདེ་བ་ཅན་ཇི་ལྟ་བ་བཞིན་དུ། འཇམ་དཔལ་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་མྱ་ངན་མེད་མཆོག་དཔལ་གྱི་
སངས་རྒྱས་ཀྱི་ཞིང་དེ་ཡི་ཡོན་ཏན་བཀོད་པ་ ཡང་དེ་དང་འདྲའོ།། འཇམ་
དཔལ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་ སངས་ རྒྱས་ མྱ་ངན་མེད་མཆོག་དཔལ་དེ་ སྔོན་བྱང་ཆུབ་ སེམས་
དཔའི་སྤྱད་པ་སྤྱོད་པ་ན་སྨོན་ལམ་ཆེན་པོ་བཞི་བཏབ་པོ།། བཞི་གང་ཞེ་ན།
དེའི་སྨོན་ལམ་ཆེན་པོ་དང་པོ་ནི་གང་གི་ཚེ་བདག་མ་འོངས་པའི་དུས་ན་བླ་ན་
མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་
པ་དེ་ན། སེམས་ཅན་གང་དག་མྱ་ངན་དང་སྡུག་བསྔལ་དང༌། ཡིད་མི་བདེ་བ་
དང་། འཁྲུག་པ་མང་བ། སྡུག་བསྔལ་རྣམ་པ་སྣ་ཚོགས་མྱོང་བ་དེར་སེམས་
ཅན་གང་དག་གིས་བདག་གི་མིང་ཐོས་ལ། ཐོས་ནས་ཀྱང་ཡིད་ལ་བྱེད་པ་དེ་
དག་བདག་གི་མཐུས་མྱ་ངན་དང་། སྡུག་བསྔལ་དང་། ཡིད་མི་བདེ་བ་དང་།
འཁྲུག་པ་ཐམས་ཅད་རབ་ཏུ་ཞི་བར་གྱུར་ཅིག སུ་ཡང་སྡུག་པ་དང་བྲལ་བའི་
སྡུག་བསྔལ་མྱོང་ བར་མ་ གྱུར་ ཅིག ཚེ་ རིང་ པོར་ གྱུར་ ཅིག་ ཅེས་ བཏབ་པོ།།
དེའི་སྨོན་ལམ་ཆེན་པོ་གཉིས་པ་ནི་གང་གི་ཚེ་བདག་མ་འོངས་པའི་དུས་ན་བླ་ན་
མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་



20
༄༅།།བདུད་རྩི་སྨན་གྱི་མདོ་ཆོག
-16
ir
པ་དེ་ན། སེམས་ཅན་གང་དག་སྡིག་པ་མི་དགེ་བ་རྣམས་པ་སྣ་ཚོགས་བྱས་ཏེ།
སེམས་ཅན་དམྱལ་བ་ཆེན་པོ་བསྟེར་མེད་པ་ཆེན་པོ་མུན་པ་མུན་ནག་ཅན་དུ་
སྐྱེས་པ་དེ་དག་ལ་བདག་གི་མཐུས། བདག་གི་ལུས་ལ་འོད་ཟེར་གྱི་སྣང་བ་འདི་
ལྟ་བུ་བྱུང་སྟེ། དེས་སེམས་ཅན་དམྱལ་བ་པ་དེ་དག་ལ་རིག་ཅིང་མཐོང་མ་ཐག་
ཏུ་སྡིག་པ་ཐམས་ཅད་བྱང་ནས་སེམས་ཅན་དམྱལ་བ་ཆེན་པོའི་སྡུག་བསྔལ་དེ་
དག་ལས་ཡོངས་སུ་ཐར་བར་གྱུར་ཅིག སྡུག་བསྔལ་གྱི་ཚོར་བ་ཐམས་ཅད་རྒྱུན་
ཆད་པར་གྱུར་ཅིག བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་
པར་རྫོགས་པར་སངས་རྒྱས་ཀྱི་བར་དུ། ལྷ་དང་མིའི་བདེ་བ་མྱོང་བར་གྱུར་
ཅིག་ཅེས་བཏབ་པོ།། དེའི་སྨོན་ལམ་ཆེན་པོ་གསུམ་པ་ནི་གང་གི་ཚེ་བདག་མ་
འོངས་པའི་དུས་ན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་
རྫོགས་པར་སངས་རྒྱས་པ་དེ་ན། སེམས་ཅན་གང་དག་སྔོན་སྡིག་པ་མི་དགེ་བ་
བྱས་ཏེ། གཞན་གྱི་རྫས་ཕྲོགས་པས་དབུལ་པོ་དམན་པའི་ཁྱིམ་དུ་སྐྱེས་ནས་གོས་
དང༌། བཟའ་བ་དང་། བཏུང་བ་དང་། མལ་ཆ་དང་། རྒྱན་མི་བདོག་པ།
གྲང་བ་དང༌། ཚ་བའི་སྡུག་བསྔལ་མྱོང་བ། བཀྲེས་པ་དང་། སྐོམ་པས་ལུས་
གཟིར་ཅིང་མདོག་ངན་པ་དེ་དག་གིས་བདག་གི་མིང་ཐོས་ནས་བརྗོད་པས་བླ་ན་
མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་
ཀྱི་བར་དུ་བགོ་བ་དང་། བཟའ་བ་དང༌། བཏུང་བ་དང་། མལ་ཆ་ཐམས་
ཅད་ལ་ཡོངས་སུ་སྤྱོད་པར་གྱུར་ཅིག ལུས་ལ་ལྷའི་ལུས་ཀྱི་ཁ་དོག་གིས་བརྒྱན་
པར་གྱུར་ཅིག་ཅེས་བཏབ་པོ།། དེའི་སྨོན་ལམ་ཆེན་པོ་བཞི་པ་ན། གང་གི་ཚེ་
བདག་མ་འོངས་པའི་དུས་ན། བླ་ན་མེད་པ་ཡང་དག་པར་རྫོགས་པའི་བྱང་
ཆུབ་མངོན་པར་རྫོགས་པར་སངས་རྒྱས་པ་དེ་ན། སེམས་ཅན་གང་དག་གནོད་
སྦྱིན་དང་ སྲིན་ པོ་ དང༌། འབྱུང་ པོ་ དང༌། ཤ་ ཟ་ རྣམས་ ཀྱིས་ གཙེས་ ཤིང་
མདངས་འཕྲོགས་ཏེ་ནད་ཀྱི་སྡུག་བསྔལ་སྣ་ཚོགས་མྱོང་བ་དེ་དག་གིས་བདག་གི་
མིང་ཐོས་ནས་བདག་གི་མཐུས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་



༄༅།སྨན་མདོ་བརྒྱད་བརྒྱ་བ།
21
OLOA
མངོན་པར་རྫོགས་པར་སངས་རྒྱས་ཀྱི་བར་དུ་གནོད་སྦྱིན་དང་། སྲིན་པོ་དང་།
འབྱུང་པོ་དང༌། ཤ་ཟས་མདངས་འཕྲོག་པ་ཐམས་ཅད་རབ་ཏུ་ཞི་བར་གྱུར་ཅིག
བྱམས་པ་ལ་གནས་པར་གྱུར་ཅིག ནད་ཀྱི་སྡུག་བསྔལ་སྣ་ཚོགས་ལས་ཡོངས་སུ་
ཐར་བར་གྱུར་ཅིག་ཅེས་བཏབ་སྟེ། འཇམ་དཔལ་བཅོམ་ལྡན་འདས་དེས་སྨོན་
ལམ་ཆེན་པོ་བཞི་པོ་དེ་དག་བཏབ་བོ། འཇམ་དཔལ་གང་དག་གིས་བཅོམ་
ལྡན་འདས་དེ་བཞིན་གཤེགས་པ་དགྲ་ བཅོམ་ པ་ ཡང་ དག་ པར་ རྫོགས་ པའི་
སངས་རྒྱས་མྱ་ངན་མེད་མཆོག་དཔལ་དེའི་མཚན་ཐོས་ཏེ་ ཉིན་ལན་གསུམ་
མཚན་ལན་གསུམ་བརྗོད་པ་དང་སེམས་ཅན་ཐམས་ཅད་ལ་བྱམས་པར་གནས་
པར་བྱ་སྟེ། དེ་བཞིན་གཤེགས་པ་དེ་ལ་ཡང་མཆོད་པ་བྱེད་པ་དེ་དག་གི་ལས་ཀྱི་
སྒྲིབ་པ་ཐམས་ཅད་ཡོངས་སུ་བྱང་བར་འགྱུར། མྱ་ངན་དང་། སྡུག་བསྔལ་
དང༌། ཡིད་མི་བདེ་བ་དང་། འཁྲུག་པ་ཐམས་ཅད་ལས་ཡོངས་སུ་ཐར་བར་
འགྱུར། རྟག་ཏུ་ནད་མེད་པ་དང་ལྡན་པར་འགྱུར། ཡུན་རིང་དུ་འཚོ་ཞིང་
ནད་ཐམས་ཅད་ལས་ཡོངས་སུ་ཐར་པར་འགྱུར། བྱང་ཆུབ་ཀྱི་མཐར་ཐུག་གི་
བར་དུ་ངན་འགྲོ་ལོག་པར་ལྟུང་བར་འགྲོ་བར་མི་འགྱུར། སྐྱེ་ བ་ དྲན་ པར་
འགྱུར། དེ་བཞིན་གཤེགས་པ་དེའི་སངས་རྒྱས་ཀྱི་ཞིང་དུ་རིན་པོ་ཆེ་སྣ་བདུན་
གྱི་པདྨའི་སྙིང་པོའི་སེང་གེའི་ཁྲི་ལ་བརྫུས་ཏེ་སྐྱེ་བར་འགྱུར། ལྷ་ཐམས་ཅད་
ཀྱིས་རྗེས་ སུ་ བསྲུང་ བར་ འགྱུར་ཏེ། འཇམ་ དཔལ་ བཅོམ་ ལྡན་ འདས་དེའི་
མཚན་ཐོས་པ་ནི་དེ་ལྟར་ཡོན་ཏན་མང་པོ་དག་དང་ལྡན་ནོ།། འཇམ་དཔལ་
བཅོམ་ལྡན་འདས་དེའི་ སངས་རྒྱས་ཀྱི་ཞིང་གི་ཡོན་ཏན་བཀོད་པ་ཕུན་སུམ་
ཚོགས་པ་དང༌། བྱང་ཆུབ་སེམས་དཔའི་སྔོན་གྱི་སྨོན་ལམ་གྱི་ཁྱད་པར་རྒྱས་པ་
གང་ཡིན་པ་དེ་ནི། དེ་བཞིན་གཤེགས་པ་དགྲ་བཅོམ་ཡང་དག་པར་རྫོགས་པའི་
སངས་རྒྱས་རྣམས་མ་གཏོགས་པར། ཉན་ཐོས་དང༌། རང་སངས་རྒྱས་ཐམས་
ཅད་ཀྱིས་བརྗོད་པར་མི་ནུས་སོ།། འཇམ་དཔལ་ཤར་ཕྱོགས་ལོགས་སུ་སངས་
རྒྱས་ཀྱི་ཞིང་གང་གཱའི་ཀླུང་བརྒྱུད་ཀྱི་བྱེ་མ་སྙེད་འདས་པ་ན། འཇིག་རྟེན་གྱི་



22
༄༅།བདུད་རྩི་སྨན་གྱི་མདོ་ཆོག
ཁམས་ཆོས་ཀྱི་རྒྱལ་མཚན་ན། དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་ པའི་ སངས་ རྒྱས་ ཆོས་ བསྒྲིགས་ རྒྱ་ མཚོའི་ དབྱངས་ ཞེས་ བྱ་ བ་
བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་པ་ཡོད་དོ།། འཇམ་དཔལ་བཅོམ་
ལྡན་འདས་དེ་ བཞིན་ གཤེགས་ པ་ དགྲ་ བཅོམ་ པ་ ཡང་ དག་ པར་ རྫོགས་ པའི་
སངས་རྒྱས་ཆོས་བསྒྲགས་རྒྱ་མཚོའི་དབྱངས་དེའི་སངས་རྒྱས་ཀྱི་ཞིང་དེ་ནི་ཤིན་
ཏུ་ཡོངས་སུ་དག་པ། མཉམ་པ། དྲི་མ་མེད་པ། འོད་གསལ་བ། ཨིཎྜ་རྙིལ་གྱི་
རང་བཞིན་ཅན། རྩིག་པ་དང༌། ར་བ་དང༌། སྐར་ཁུང་དང༌། རྟ་བབས་
དང་། དྲ་བ་དང་། བ་གམ་ནི་ཤེལ་ལས་གྲུབ་པ། ས་གཞི་ལྷའི་རིན་པོ་ཆེའི་
ཤིང་ལྗོན་པས་མཛེས་པར་བྱས་པ་གསེར་གྱི་སྐུད་པས་མིག་མངས་རིས་སུ་བྲེས་པ།
རིན་པོ་ཆེའི་ཤིང་ལྗོན་པ་ཐམས་ཅད་ལ་ཡང་དྲིལ་བུ་གཡེར་ཀའི་དྲ་བས་བྲེས་
ཤིང་དཔྱངས་པ་ལྷའི་དར་གྱི་ལྡ་ལྡི་དང༌། ལྷའི་མེ་ཏོག་དང༌། སྤོས་ཀྱིས་མཛེས་
པར་བྱས་པ། རིན་པོ་ཆེ་སྣ་བདུན་གྱི་རྫིང་བུ་ལྷའི་སྤོས་ཆུས་ཡོངས་སུ་གང་བ།
དྲིལ་བུ་གཡེར་ཀའི་དྲ་བ་དེ་དག་ཀྱང་རླུང་གིས་བསྐྱོད་ཅིང་བསྒུལ་བ་ན། ལྷའི་
སྒྲ་དབྱངས་ཡིད་དུ་འོང་བ་སེམས་ཅན་ཐམས་ཅད་ཡང་དག་པར་དགའ་བར་
བྱེད་པ། དངོས་པོ་མེད་པའི་ངོ་བོ་ཉིད་གྱི་ཆོས་ཀྱི་སྒྲ་སྐད་འབྱུང་བ། ལྷའི་སིལ་
སྙན་དང༌། རོལ་མོའི་སྒྲ་རྣམས་ལས་ཐེག་པ་ཆེན་པོའི་ཆོས་ཀྱི་སྒྲ་སྐད་འབྱུང་བ་
དང་། སེམས་ཅན་གང་དག་གིས་ཆོས་ཀྱི་སྒྲ་དེ་ཐོས་པ་དེ་དག་འདོད་ཆགས་
དང༌། ཞེ་སྡང་དང་། གཏི་མུག་དང་བྲལ་བར་འགྱུར་བ། བྱང་ཆུབ་ཀྱི་སེམས་
མི་བརྗེད་པ་ཞེས་བྱ་བའི་ཏིང་ངེ་འཛིན་ཐོབ་པར་འགྱུར་བའོ།། འཇམ་དཔལ་
འཇིག་རྟེན་གྱི་ཁམས་དེ་ནི་ངན་སོང་དང་སྡུག་བསྔལ་གྱི་སྒྲ་མེད་པ། ཉེ་བའི་
ཉོན་མོངས་པ་མེད་པ། བུད་མེད་ཀྱི་དངོས་པོ་མེད་པའོ། །
བཅོམ་ལྡན་འདས་དེ་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ན་སྨོན་
ལམ་ཆེན་པོ་བཞི་བཏབ་པོ།། བཞི་གང་ཞེ་ན། དེའི་སྨོན་ལམ་ཆེན་པོ་དང་པོ་ནི་
གང་གི་ཚེ་བདག་མ་འོངས་པའི་དུས་ན། བླ་ན་མེད་པ་ཡང་དག་པར་རྫོགས་



༄༅།སྨན་མདོ་བརྒྱད་བརྒྱ་བ།
23
པའི་བྱང་ཆུབ་མངོན་པར་རྫོགས་པར་སངས་རྒྱས་པ་དེ་ན། སེམས་ཅན་གང་
དག་ལོག་པར་ལྟ་བ་ཅན་གྱི་ཁྱིམ་དུ་སྐྱེས་པ། སངས་རྒྱས་དང་། ཆོས་དང་།
དགེ་འདུན་ལ་སེམས་མ་དད་པ། བྱང་ཆུབ་ཀྱི་སེམས་ཡིད་ལ་བྱེད་པ་ལས་རིང་
དུ་གྱུར་པ་དེ་དག་གིས་བདག་གི་མིང་ཐོས་ནས། བདག་གི་མཐུས་ལས་ཀྱི་སྒྲིབ་
པ་དེ་ཟད་པར་གྱུར་ནས་བྱང་ཆུབ་ཀྱི་མཐར་ཐུག་གི་བར་དུ་ཡང་དག་པའི་ལྟ་བ་
ཅན་དུ་གྱུར་ཅིག སངས་རྒྱས་དང་། ཆོས་དང་།, དགེ་འདུན་ལ་དད་པ་མི་
ཕྱེད་པ་དང་ལྡན་པར་གྱུར་ཅིག བྱང་ཆུབ་ཀྱི་སེམས་ཡིད་ལ་བྱེད་པ་ལས་ཕྱིར་
མི་ལྡོག་པར་གྱུར་ཅིག་ཅེས་བཏབ་པོ།།
དེའི་སྨོན་ལམ་ཆེན་པོ་གཉིས་པ་ནི་གང་གི་ཚེ་བདག་མ་འོངས་པའི་དུས་ན་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་
རྒྱས་པ་དེ་ན། སེམས་ཅན་གང་དག་གང་ན་སངས་རྒྱས་ཀྱི་སྒྲ་མི་གྲག་པ་དང༌།
ཆོས་ཀྱི་སྒྲ་མི་གྲག་པ། དགེ་འདུན་གྱི་སྒྲ་མི་གྲག་པ། ཡུལ་མཐའ་འཁོབ་དག་ཏུ་
སྐྱེས་ཏེ། མི་དགེ་བའི་བཤེས་གཉེན་གྱི་རྒྱུས་སྡིག་པའི་ལས་བྱེད་པ་དེ་དག་དེ་
ནས་ཤི་འཕོས་ནས་ངན་སོང་གསུམ་དུ་ལྟུང་ཞིང་ དགེ་བའི་ཆོས་རྣམས་ལས་
ཡོངས་སུ་ཉམས་པར་འགྱུར་བ་དེ་དག་ལ་བདག་གི་མཐུས་བདག་གི་མིང་རྣ་ལམ་
དུ་གྲག་ཅིང་ཆོས་ཀྱི་སྤྲིན་དང་། རྒྱ་མཚོའི་སྒྲ་འབྱུང་བར་གྱུར་ཅིག དེ་དག་
གིས་ཆོས་ཀྱི་སྒྲ་དེ་ཐོས་ནས་ སྔོན་གྱི་ལས་ཟད་ པར་ གྱུར་ ཅིག བྱང་ཆུབ་ཀྱི་
མཐར་ཐུག་གི་བར་དུ་བྱང་ཆུབ་ཀྱི་སེམས་ཡིད་ལ་བྱེད་པ་དང་མི་འབྲལ་བར་
གྱུར་ཅིག་ཅེས་བཏབ་པོ།། དེའི་སྨོན་ལམ་ཆེན་པོ་གསུམ་པ་ནི་གང་གི་ཚེ་བདག་
མ་འོངས་པའི་དུས་ན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་
པར་རྫོགས་པར་སངས་རྒྱས་པ་དེ་ན། སེམས་ཅན་གང་དག་གོས་དང༌། རྒྱན་
དང་། སྤོས་དང་། ཕྲེང་བ་དང་། བྱུག་པ་དང༌། མལ་ཆ་དང༌། ན་བའི་
གསོས་སྨན་དང་བྲལ་ཞིང་མི་ལྡན་པའི་དབང་གིས་སྡུག་བསྔལ་མྱོང་ཞིང་སྡིག་པ་
བྱེད་པ་དེ་དག་བདག་གི་མཐུས་གོས་དང་། རྒྱུན་དང་། སྤོས་དང་། ཕྲེང་བ་



24
༄༅།བདུད་རྩི་སྨན་གྱི་མདོ་ཆོག་
དང༌། བྱུག་པ་དང་། མལ་ཆ་དང༌། ན་བའི་གསོ་སྨན་དང་། ཡོངས་སུ་སྤྱད་
པ་དང༌། ལོངས་སྤྱོད་རྣམས་བསམས་མ་ཐག་ཏུ་འབྱུང་ཞིང་མི་ལྡན་པ་མེད་
པར་གྱུར་ཅིག བྱང་ཆུབ་ཀྱི་མཐར་ཐུག་གི་བར་དུ་སུ་ཡང་ཅི་དང་མི་ལྡན་པ་
མེད་པར་གྱུར་ཅིག་ཅེས་བཏབ་པོ།། དེའི་སྨོན་ལམ་ཆེན་པོ་བཞི་པ་ནི་གང་གི་ཚེ་
བདག་མ་འོངས་པའི་དུས་ན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
མངོན་པར་རྫོགས་པར་སངས་རྒྱས་པ་དེ་ན། སེམས་ཅན་གང་དག་སྔོན་གྱི་ལས་
ཀྱི་རྣམ་པར་སྨིན་པས་ཕན་ཚུན་འཐབ་མོ་དང་། འཐབ་པ་དང༌། རྩོད་པ་དང་།
འགྱེད་པར་གྱུར་ཅིང་གཅིག་ལ་གཅིག་གནོད་པ་བྱ་བ་དང༌། གསད་པར་བྱ་
བའི་ཕྱིར་བརྟུལ་བ། མཚོན་དང་། མདའ་དང་། དབྱུག་པ་དག་གིས་བསྣུན་
པ་དེ་ན་གང་དག་གིས་དེའི་ཚེ་བདག་གི་མིང་ཐོས་ཤིང་ཡིད་ལ་གནས་པ་དེ་དག་
བདག་གི་མཐུས་བདག་གི་མིང་ཡིད་ཀྱིས་བརྗོད་ན་མདའ་དང༌། མཚོན་དང་།
དབྱུག་པ་ལ་ སོགས་པ་སླར་ལྡོག་པར་གྱུར་ ཅིག ཕྱིར་ ཕྱོགས་ པར་ གྱུར་ ཅིག་
དགྲ་ཐམས་ཅད་ཀྱང་བྱམས་པ་ལ་གནས་པར་གྱུར་ཅིག སུའི་སྲོག་གི་དབང་པོ་
ཡང་འགག་པར་མ་གྱུར་ཅིག བྱང་ཆུབ་ཀྱི་མཐར་ཐུག་གི་བར་དུ་རང་རང་གི་
རྫས་དང་། ལོངས་སྤྱོད་དང༌། དབང་ཕྱུག་དག་གིས་ཆོག་ཤེས་པར་གྱུར་ཅིག་
ཅེས་བཏབ་སྟེ། འཇམ་དཔལ་བཅོམ་ལྡན་འདས་དེ་བཞིན་གཤེགས་པ་དགྲ་
བཅོམ་ པ་ ཡང༌ དག་ པར་ རྫོགས་ པའི་ སངས་ རྒྱས་ ཆོས་ བསྒྲགས་ རྒྱ་ མཚོའི་
དབྱངས་དེ་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ན་སྨོན་ལམ་ཆེན་པོ་བཞི་
པོ་དེ་དག་ བཏབ་པོ།། འཇམ་དཔལ་ གང་ ལ་ ལ་ ཞིག་ བཅོམ་ ལྡན་ འདས་ དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཆོས་
བསྒྲགས་རྒྱ་མཚོའི་དབྱངས་དེའི་མཚན་ཐོས་པ་དང༌། འཛིན་པ་དང༌། དད་
པར་བྱེད་པ་དང༌། རབ་ཏུ་གུས་པར་མཆོད་པ་བྱེད་པ་དེ་སྡིག་པ་ཐམས་ཅད་
ཡོངས་སུ་བྱང་ནས་སངས་རྒྱས་ཀྱི་བྱང་ཆུབ་ལས་ཕྱིར་མི་ལྡོག་པར་འགྱུར། ཚེ་
རབས་ཐམས་ཅད་དུ་ཚེ་རབས་དྲན་པར་འགྱུར། ནམ་དུ་ཡང་བྱང་ཆུབ་ཀྱི་



༄༅སྨན་མདོ་བརྒྱུད་བརྒྱ་བ།
25
སེམས་ཡིད་ལ་བྱེད་པ་དང་མི་འབྲལ་བར་འགྱུར། སྐྱེ་བ་ ཐམས་ ཅད་ དུ་དེ་
བཞིན་གཤེགས་པ་དང་ཕྲད་པར་འགྱུར། རྟག་ཏུ་ནད་མེད་ཅིང་ཚེ་རིང་བར་
འགྱུར། འདི་ནས་ཤི་འཕོས་ ཀྱང་འཇིག་རྟེན་གྱི་ཁམས་དེར་སྐྱེ་བར་འགྱུར།
གཞན་ཡང་ལོག་པར་ལྟུང་བར་འགྲོ་བར་མི་འགྱུར། གང་དང་གང་དུ་སྐྱེ་བར་
བསམས་མ་ཐག་ཏུ་གོས་དང༌། རྒྱན་དང༌། སྤོས་དང༌། ཕྲེང་བ་དང༌། བྱུག་
པ་དང་། མལ་ཆ་དང་། ན་བའི་གསོས་སྨན་དང་། ཡོ་བྱད་དང༌། ལོངས་
སྤྱོད་དང་། དབང་ཕྱུག་དང་ལྡན་པར་འགྱུར་རོ།། འཇམ་དཔལ་བཅོམ་ལྡན་
འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་ཆོས་བསྒྲགས་རྒྱ་མཚོའི་དབྱངས་དེའི་མཚན་འཛིན་པ་དང་། ཉན་པ་དེ་ནི་
དེ་ལྟར་ཡོན་ཏན་མང་པོ་དག་དང་ལྡན་ནོ།། འཇམ་དཔལ་ཤར་ཕྱོགས་ལོགས་
སུ་སངས་རྒྱས་ཀྱི་ཞིང་འདི་ནས་སངས་རྒྱས་ཀྱི་ཞིང་གང་གཱའི་ཀླུང་དགུའི་བྱེ་མ་
སྙེད་འདས་པ་ན་འཇིག་རྟེན་གྱི་ཁམས་རིན་པོ་ཆེའི་རྒྱ་མཚོར་ལེགས་པར་གནས་
པ་ན། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་ཆོས་རྒྱ་མཚོ་མཆོག་གི་བློས་རྣམ་པར་རོལ་བ་མངོན་པར་
མཁྱེན་པའི་རྒྱལ་པོ་ཞེས་བྱ་བ་བཞུགས་ཏེ། འཚོ་ཞིང་གཞེས་ལ་ཆོས་ཀྱང་སྟོན་
པ་ཡོད་དོ།།
འཇམ་དཔལ་བཅོམ་ལྡན་འདས་དེས་སྔོན་བྱང་ཆུབ་སེམས་དཔའི་སྤྱད་པ་
སྤྱོད་པ་ན་སྨོན་ལམ་ཆེན་པོ་བཞི་བཏབ་པོ།། བཞི་གང་ཞེ་ན། དེའི་སྨོན་ལམ་
ཆེན་པོ་དང་པོ་ནི་གང་གི་ཚེ་བདག་མ་འོངས་པའི་དུས་ན་བླ་ན་མེད་པ་ཡང་དག་
པར་རྫོགས་ པའི་ བྱང་ ཆུབ་ མངོན་ པར་ རྫོགས་ པར་ སངས་ རྒྱས་ པ་ དེའི་ ཚེ།
བདག་བྱང་ཆུབ་ཐོབ་པ་ན། སེམས་ཅན་གང་སུ་དག་ཞིང་ལས་དང༌། ས་བོན་
འདེབས་པ་དང༌། ཚོང་བྱེད་པ་དང༌། འཐབ་མོ་དང་། རྩོད་པ་ལ་སྤྲོ་བ་དང་།
སྡིག་པའི་ལས་བྱེད་པ་དེ་དག་ཐམས་ཅད་ཀྱིས། བདག་གི་མིང་ཐོས་ནས་བདག་
གི་མཐུས་ བསམས་མ་ཐག་ ཏུ་འཚོག་ཆས་ ཐམས་ ཅད་ འབྱོར་ བར་ གྱུར་ ཅིག



26
༄༅།བདུད་རྩི་སྨན་གྱི་མདོ་ཆོག་
གནོད་སེམས་མང་བར་མ་གྱུར་ཅིག རྟག་ཏུ་དགེ་བའི་ཆོས་སྤྱོད་པར་གྱུར་ཅིག་
ཅེས་བཏབ་པོ།། དེའི་སྨོན་ལམ་ཆེན་པོ་གཉིས་པ་ནི་གང་གི་ཚེ་བདག་མ་འོངས་
པའི་དུས་ན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་
པར་སངས་རྒྱས་པ་དེའི་ཚེ་བདག་བྱང་ཆུབ་ཐོབ་པ་ན། སེམས་ ཅན་གང་སུ་
དག་མི་དགེ་བ་བཅུའི་ལས་ཀྱི་ལམ་ཡང་དག་པར་བླངས་ཏེ། ཡང་དག་པར་
བླངས་པས་སེམས་ཅན་དམྱལ་བར་འགྲོ་བར་འགྱུར་བ་དེ་དག་གིས་བདག་གི་
མིང་ཐོས་ནས། བདག་གི་མཐུས་དགེ་བ་བཅུའི་ལས་ཀྱི་ལམ་དང་ལྡན་པར་གྱུར་
ཅིག སེམས་ཅན་གང་ཡང་སེམས་ཅན་དམྱལ་བར་འགྲོ་བར་མ་གྱུར་ཅིག་ཅེས་
བཏབ་པོ། དེའི་སྨོན་ལམ་ཆེན་པོ་གསུམ་པ་ནི་གང་གི་ཚེ་བདག་མ་འོངས་པའི་
དུས་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་
པར་སངས་རྒྱས་པ་དེའི་ཚེ་བདག་བྱང་ཆུབ་ཐོབ་པ་ན། སེམས་ཅན་གང་ཇི་
སྙེད་ཅིག་གཞན་གྱི་དབང་དུ་སོང་སྟེ། ཆད་པས་བཅད་པ་དང༌། བརྡེག་པ་
དང་། གོ་རར་གཞུག་པ་དང་། གསད་པར་འོས་པ་དེ་དག་གིས་བདག་གི་མིང་
ཐོས་ནས། བདག་གི་འོད་ཀྱིས་བྱང་ཆུབ་ཀྱི་མཐར་ཐུག་གི་བར་དུ་བཅིང་བ་
དང་། བརྡེག་པ་དེ་དག་རྒྱུན་ཆད་པར་གྱུར་ཅིག་ཅེས་བཏབ་བོ།། དེ་བྱང་ཆུབ་
སེམས་དཔའ་སྤྱད་པ་སྤྱོད་པའི་ཚེ། སྨོན་ལམ་ཆེན་པོ་བཞི་ བ་ བཏབ་པ་ནི།
གང་གི་ཚེ་བདག་མ་འོངས་པའི་དུས་ན། བླ་ན་མེད་པ་ཡང་དག་པར་རྫོགས་
པའི་བྱང་ཆུབ་མངོན་པར་རྫོགས་པར་སངས་རྒྱས་པ་དེའི་ཚེ་བདག་བྱང་ཆུབ་
ཐོབ་པ་ན། སེམས་ཅན་གང་སུ་དག་ཚེ་ཐུང་བར་འགྱུར་བའི་སྡིག་པ་མི་དགེ་བ་
རྣམ་པ་ སྣ་ ཚོགས་ བྱས་ ཏེ་ འཆི་ བར་ འགྱུར་ བ་ དེ་ དག་ འཆི་ བའི་ དུས་ ཀྱི་ཚེ།
བདག་གི་མིང་རྣ་ལམ་དུ་གྲག་པར་གྱུར་ཅིག དེ་དག་གིས་བདག་གི་མིང་ཐོས་
ནས་བདེ་འགྲོ་མཐོ་རིས་ཀྱི་འཇིག་རྟེན་དུ་སྐྱེ་བར་གྱུར་ཅིག བྱང་ཆུབ་ཀྱི་མཐར་
ཐུག་གི་བར་དུ་ལྷ་དང་མིའི་བདེ་བ་མྱོང་བར་གྱུར་ཅིག སྡིག་པའི་ལས་ཐམས་
ཅད་ཡོངས་སུ་བྱང་བར་གྱུར་ཅིག་ཅེས་བཏབ་སྟེ། འཇམ་དཔལ་བཅོམ་ལྡན་



སྨན་མདོ་བརྒྱད་བརྒྱ་བ།
འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་ པའི་ སངས་
རྒྱས་ཆོས་རྒྱ་མཚོ་མཆོག་གི་བློས་རྣམ་པར་རོལ་བ་མངོན་པར་མཁྱེན་པ་དེ་སྔོན་
བྱང་ཆུབ་སེམས་དཔའི་སྤྱད་པ་སྤྱོད་པ་ན། སྨོན་ལམ་ཆེན་པོ་བཞི་པོ་དེ་དག་
བཏབ་པོ།། འཇམ་དཔལ་འཇིག་རྟེན་གྱི་ཁམས་རིན་པོ་ཆེའི་རྒྱ་མཚོར་ལེགས་
པར་གནས་པ་དེའི་སངས་རྒྱས་ཀྱི་ཞིང་གི་ཡོན་ཏན་བཀོད་པ་ནི། འཇིག་རྟེན་
གྱི་ཁམས་རིན་པོ་ཆེ་དང་ལྡན་པ་ན་ཅི་འདྲ་ཡོད་པ་དེ་འདྲའོ།། འཇམ་དཔལ་
གཞན་ཡང་རིགས་ཀྱི་བུའམ། རིགས་ཀྱི་བུ་མོ་གང་ལ་ལ་ཞིག་གིས་ཡང་དག་
པར་རྫོགས་པའི་སངས་རྒྱས་བདུན་པོ་དེ་དག་གི་མཚན་ཐོས་ལ་ཐོས་ནས་ཀྱང་
འཛིན་པ་དང༌། ནང་པར་ལངས་ནས་ཡིད་ལ་བྱེད་པ་དང་། དད་པར་བྱེད་པ་
དང་། མེ་ཏོག་དང༌། བདུག་པ་དང་། སྤོས་དང༌། ཕྲེང་བ་དང་། བྱུག་པ་
དང་། རོལ་མོའི་སྒྲ་དང༌། སིལ་སྙན་དང་། ཕེག་རྡོབ་པ་དག་གིས་མཆོད་པ་
དང་། གླེགས་བམ་ལ་བྲིས་ཏེ་འཆང་བ་དང་། ཆོས་ཀྱི་རྣམ་གྲངས་འདི་ཡི་གེར་
འདྲི་བ་དང་། ཡི་གེར་འདྲིར་འཇུག་པ་དང་། སེམས་བཏུད་དེ་གཞན་ལས་
ཉན་པ་དང༌། ཆོས་སྨྲ་བ་དེ་དག་ལ་ཡང་འཚོག་ཆས་དང༌། ཡོ་བྱད་ཐམས་ཅད་
ཀྱིས་མཆོད་པར་བྱེད་པ་དེ་སངས་རྒྱས་ཐམས་ཅད་ཀྱིས་བྱིན་གྱིས་བརླབས་པར་
འགྱུར་ཏེ། སངས་རྒྱས་ཀྱི་བྱང་ཆུབ་ཀྱི་བར་དུ་མངོན་པར་རྫོགས་པར་འཚང་རྒྱ་
བར་འགྱུར་རོ།།
འཕགས་པ་དེ་བཞིན་གཤེགས་པ་བདུན་གྱི་སྔོན་གྱི་སྨོན་ལམ་གྱི་ཁྱད་པར་
རྒྱས་པ། བམ་ པོ་ གཉིས་ པ་ སྟེ་ ཐ་མ། འཇམ་ དཔལ་ ཤར་ཕྱོགས་ལོགས་ སུ་
སངས་རྒྱས་ཀྱི་ཞིང་འདི་ནས་སངས་རྒྱས་ཀྱི་ཞིང་གང་གཱའི་ཀླུང་བཅུའི་བྱེ་མ་སྙེད་
འདས་པ་ན། འཇིག་རྟེན་གྱི་ཁམས་བཻཌཱུརྱའི་སྣང་བ་ཞེས་བྱ་བ་ཡོད་དེ། དེ་ན་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་
པ་དང་ཞབས་སུ་ ལྡན་ པ། བདེ་བར་གཤེགས་པ། འཇིག་ རྟེན་ མཁྱེན་ པ།
སྐྱེས་བུ་འདུལ་བའི་ཁ་ལོ་བསྒྱུར་པ། བླ་ན་མེད་པ། ལྷ་དང་མི་རྣམས་ཀྱི་སྟོན་པ།



༄༅།བདུད་རྩི་སྨན་གྱི་མདོ་ཆོག
སངས་རྒྱས་བཅོམ་ ལྡན་འདས་སྨན་གྱི་བླ་བཻཌཱུརྱའི་འོད་ཀྱི་རྒྱལ་པོ་ཞེས་བྱ་བ་
བཞུགས་སོ།།
འཇམ་དཔལ་ བཅོམ་ ལྡན་ འདས་ དེ་ བཞིན་ གཤེགས་ པ་ སྨན་ གྱི་ བླ་ བཻ་
ཌཱུརྱའི་འོད་དེ་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ན། སྨོན་ལམ་ཆེན་
པོ་བཅུ་གཉིས་པོ་འདི་དག་བཏབ་པོ།། བཅུ་གཉིས་གང་ཞེ་ན། དེའི་སྨོན་ལམ་
ཆེན་པོ་དང་པོ་ནི་གང་གི་ཚེ་བདག་མ་འོངས་པའི་དུས་ན། བླ་ན་མེད་པ་ཡང་
དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པ་དེའི་ཚེ།
བདག་བྱང་ཆུབ་ཐོབ་པ་ན། བདག་གི་ལུས་ཀྱི་འོད་ཀྱིས་འཇིགརྟེན་གྱི་ཁམས་
གྲངས་མེད་དཔག་ཏུ་མེད་ཅིང་དཔག་གིས་མི་ལང་བ་དག་ལྷམ་མེ་ལྷན་ནེ་ལྷང་
ངེར་གྱུར་ཅིག སེམས་ཅན་ ཐམས་ ཅད་སྐྱེས་བུ་ཆེན་པོའི་མཚན་སུམ་ཅུ་རྩ་
གཉིས་དང་། དཔེ་བྱད་བཟང་པོ་བརྒྱད་ཅུས་ལེགས་པར་བརྒྱན་པར་གྱུར་ཏེ།
བདག་གི་ཅི་འདྲ་བ་བཞིན་དུ་སེམས་ཅན་ཐམས་ཅད་ཀྱང་དེ་འདྲ་བར་གྱུར་ཅིག་
ཅེས་བཏབ་པོ།། དེའི་སྨོན་ལམ་ཆེན་པོ་གཉིས་པ་ནི་གང་གི་ཚེ་བདག་མ་འོངས་
པའི་དུས་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་
རྫོགས་པར་སངས་རྒྱས་པ་དེའི་ཚེ་བདག་བྱང་ཆུབ་ཐོབ་པ་ན། ལུས་ནོར་བུ་
རིན་པོ་ཆེ་བིཌཱུརྱ་ཅི་འདྲ་བ་དེ་འདྲ་བར་ཕྱི་ནང་ཤིན་ཏུ་ཡོངས་སུ་དག་པ་དང་།
དྲི་མ་མེད་པ་འོད་གསལ་བ་དང༌། ཁོ་ལག་ཡངས་ཤིང་ཆེ་བ་དང༌། དཔལ་དང་
གཟི་བརྗིད་འབར་བ་དང༌། ལེགས་པར་གནས་པ་དང་། ཉི་མ་དང་ཟླ་བ་བས་
ལྷག་པའི་འོད་ཟེར་གྱི་དྲ་བ་རྣམས་ཀྱིས་ལེགས་པར་བརྒྱན་པར་གྱུར་ཅིག དེ་ན་
སེམས་ཅན་གང་དག་འཇིག་རྟེན་གྱི་བར་དག་ཏུ་སྐྱེས་པ་དག་དང་། གང་དག་
ཡང་མིའི་འཇིག་རྟེན་འདི་ནི་མཚན་མོ་མུན་པ་མུན་ནག་གི་ནང་ན་ཕྱོགས་ཐ་
དད་པར་འགྲོ་བ་དེ་དག་བདག་གི་འོད་ཀྱིས་ཕྱོགས་རྣམས་སུ་དགའ་མགུར་འགྲོ་
བར་གྱུར་ཅིག དགེ་བའི་ལས་རྣམས་ཀྱང་བྱེད་པར་གྱུར་ཅིག་ཅེས་བཏབ་པོ།།
དེའི་སྨོན་ལམ་ཆེན་པོ་གསུམ་པ་ནི་གང་གི་ཚེ་བདག་མ་འོངས་པའི་དུས་ན་བླ་ན་



༄༅།སྨན་མདོ་བརྒྱུད་བརྒྱ་བ།
29
མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་
པ་དེའི་ཚེ། བདག་བྱང་ཆུབ་ ཐོབ་ པ་ན། བདག་གི་ ཤེས་ རབ་ དང་ ཐབས་
དཔག་ཏུ་མེད་པས་སེམས་ཅན་གྱི་ཁམས་དཔག་གིས་མི་ལང་བ་དག་ལོངས་སྤྱོད་
མི་ཟད་པ་དང་པར་གྱུར་ཏེ། སུ་ཡང་ཅིས་ཀྱང་བྲེལ་བ་མེད་པར་གྱུར་ཅིག་ཅེས་
བཏབ་པོ།། དེའི་སྨོན་ལམ་ཆེན་པོ་བཞི་བ་ནི་གང་གི་ཚེ་བདག་མ་འོངས་པའི་
དུས་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་
པར་སངས་རྒྱས་པ་དེའི་ཚེ། བདག་བྱང་ཆུབ་ཐོབ་པ་ན། སེམས་ཅན་གང་
དག་ལམ་ངན་པར་ཞུགས་པ་དེ་དག་ལ་བྱང་ཆུབ་ཀྱི་ལམ་ལ་འགོད་པར་བྱའོ།།
ཉན་ཐོས་ཀྱི་ལམ་དུ་ཞུགས་པ་དང་། རང་སངས་རྒྱས་ཀྱི་ལམ་དུ་ཞུགས་པ་དེ་
དག་ཐམས་ཅད་ནི་ཐེག་པ་ཆེན་པོ་ལ་གཟུང་བར་བྱའོ། ཞེས་བཏབ་པོ།། དེའི་
སྨོན་ལམ་ཆེན་པོ་ལྔ་པ་ནི་གང་གི་ཚེ་བདག་མ་འོངས་པའི་དུས་ན། བླ་ན་མེད་པ་
ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པ་དེའི་
ཚེ་བདག་བྱང་ཆུབ་ཐོབ་པ་ན། སེམས་ཅན་གང་དག་བདག་གི་གན་ན་ཚངས་
པར་སྤྱད་པ་སྤྱོད་པ་དང་། དེ་བཞིན་དུ་སེམས་ཅན་གཞན་དཔག་ཏུ་མེད་ཅིང་།
དཔག་གིས་མི་ལང་བ་དེ་དག་ཐམས་ཅད་ཀྱང་བདག་གི་མིང་ཐོས་ནས། བདག་
གི་མཐུས་སྡོམ་པ་གསུམ་གྱིས་བསྡམས་པ་དང༌། ཚུལ་ཁྲིམས་ཉམས་པ་མེད་པར་
གྱུར་ཅིག སུ་ཡང་ཚུལ་ཁྲིམས་ལོག་པར་ཞུགས་ཏེ་ངན་འགྲོར་འགྲོ་བར་མ་གྱུར་
ཅིག་ཅེས་བཏབ་པོ།། དེའི་སྨོན་ལམ་ཆེན་པོ་དྲུག་པ་ནི་གང་གི་ཚེ་བདག་མ་
འོངས་པའི་དུས་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་
པར་རྫོགས་པར་སངས་རྒྱས་པ་དེའི་ཚེ། བདག་བྱང་ཆུབ་ཐོབ་པ་ནི། སེམས་
ཅན་གང་སུ་དག་ལུས་ངན་པ་དང་། དབང་པོ་མ་ཚང་བ་དང་། མདོག་མི་སྡུག་
པ་དང་། བེམ་པོ་དང་། ཡན་ལག་སྐྱོན་ཅན་དང་། སྒུར་པོ་དང་། ཤ་བཀྲ་
ཅན་དང་། ཞར་བ་དང༌། ལོང་བ་དང་། འོན་པ་དང༌། སྨྱོན་པར་གྱུར་པ་
དང་། གཞན་ཡང་གང་དག་ལུས་ལ་ནད་ཀྱིས་བཏབ་པ། དེ་དག་གིས་བདག་



30
༄༅།བདུད་རྩི་སྨན་གྱི་མདོ་ཆོག
གི་མིང་ཐོས་ནས་ཐམས་ཅད་དབང་པོ་ཚང་ཞིང་ཡན་ལག་ཡོངས་སུ་རྫོགས་པར་
གྱུར་ཅིག་ཅེས་བཏབ་པོ།། དེའི་སྨོན་ལམ་ཆེན་པོ་བདུན་པ་ནི་གང་གི་ཚེ་བདག་
མ་འོངས་ པའི་དུས་ན། བླ་ན་མེད་ པ་ ཡང་ དག་ པར་ རྫོགས་ པའི་བྱང་ཆུབ་
མངོན་པར་རྫོགས་པར་སངས་རྒྱས་པ་དེའི་ཚེ། བདག་བྱང་ཆུབ་ ཐོབ་པ་ན།
སེམས་ཅན་གང་སུ་དག་ནད་སྣ་ཚོགས་ཀྱིས་ལུས་ཡོངས་སུ་གཟིར་བ། སྐྱབས་
མེད་པ། མགོན་མེད་པ། འཚོག་ཆས་དང་སྨན་མི་བདོག་པ། དཔུང་གཉེན་
མེད་པ། དབུལ་བ། སྡུག་བསྔལ་བ་གང་དག་གི་རྣ་ལམ་དུ་བདག་གི་མིང་གྲག་
པ་དེ་དག་གི་ནད་ཐམས་ཅད་རབ་ཏུ་ཞི་བར་གྱུར་ཅིག བྱང་ཆུབ་ཀྱི་མཐར་
ཐུག་གི་བར་དུ་ནད་མེད་ཅིང་གནོད་པ་མེད་པར་གནས་པར་གྱུར་ཅིག་ཅེས་
བཏབ་པོ།། དེའི་སྨོན་ལམ་ཆེན་པོ་བརྒྱད་པ་ནི་གང་གི་ཚེ་བདག་མ་འོངས་པའི་
དུས་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་
པར་སངས་རྒྱས་པ་དེའི་ཚེ། བདག་བྱང་ཆུབ་ཐོབ་པ་ན། བུད་མེད་གང་ལ་ལ་
བུད་མེད་ཀྱི་སྐྱོན་བརྒྱ་དག་གིས་ཀུན་ནས་ཉོན་མོངས་པར་གྱུར་པ། བུད་མེད་
ཀྱི་དངོས་པོ་ལ་སྨོད་པ། བུད་མེད་ཀྱི་སྐྱེ་གནས་ལས་ཡོངས་སུ་ཐར་བར་འདོད་
པ། དེ་དག་བུད་མེད་ཀྱི་དངོས་པོ་ལས་སླར་ལོག་པར་གྱུར་ཅིག བྱང་ཆུབ་ཀྱི་
མཐར་ཐུག་གི་བར་དུ་སྐྱེས་པའི་དབང་པོ་འབྱུང་བར་གྱུར་ཅིག་ཅེས་བཏབ་པོ།
དེའི་སྨོན་ལམ་ཆེན་པོ་དགུ་པ་ནི་གང་གི་ཚེ་བདག་མ་འོངས་པའི་དུས་ན། བླ་ན་
མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་
པ་དེའི་ཚེ། བདག་བྱང་ཆུབ་ཐོབ་པ་ན་སེམས་ཅན་ཐམས་ཅད་བདུད་ཀྱི་ཞགས་
པ་རྣམས་ལས་ཡོངས་སུ་ཐར་བར་བྱའོ། ལྟ་བ་ཐ་དད་ཅིང་མི་མཐུན་པ་ཟིང་
ཟིང་པས་མི་མཐུན་པར་གྱུར་པ་དག་ཡང་དག་པའི་ལྟ་བ་ལ་དགོད་པར་བྱའོ།།
མཐར་གྱིས་བྱང་ཆུབ་སེམས་དཔའི་སྤྱོད་པ་བསྟན་པར་བྱའོ།། ཞེས་བཏབ་བོ། །
དེའི་སྨོན་ལམ་ཆེན་པོ་བཅུ་པ་ནི་གང་གི་ཚེ་བདག་མ་འོངས་པའི་དུས་ན། བླ་ན་
མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་



༄༅སྨན་མདོ་བརྒྱད་བརྒྱ་བ།
31
པ་དེའི་ཚེ། བདག་བྱང་ཆུབ་ཐོབ་པ་ན། སེམས་ཅན་གང་སུ་དག་རྒྱལ་པོའི་
འཇིགས་པས་སྐྲག་པ་དག གང་དག་བཅིང་བ་དང༌། བརྡེག་པ་དང༌། གོ་
རར་གཞུག་པ་དང༌། གསད་པར་འོས་པ། སྒྱུ་དུ་མས་ཀུན་དུ་གཙེས་པ། ང་
རྒྱལ་དང་བྲལ་བ། ལུས་དང་ངག་དང་སེམས་སྡུག་བསྔལ་གྱིས་ཉེན་པ་དེ་དག་
བདག་གི་བསོད་ནམས་ཀྱི་མཐུས་གནོད་པ་ཐམས་ཅད་ལས་ཡོངས་སུ་ཐར་བར་
གྱུར་ཅིག་ཅེས་བཏབ་པོ།། དེའི་སྨོན་ལམ་ཆེན་པོ་བཅུ་གཅིག་པ་ནི་གང་གི་ཚེ་
བདག་མ་འོངས་པའི་དུས་ན། བླ་ན་མེད་པ་ཡང་དག་པར་རྫོགས་པའི་བྱང་
ཆུབ་མངོན་པར་རྫོགས་པར་སངས་རྒྱས་པ་དེའི་ཚེ། བདག་བྱང་ཆུབ་ཐོབ་པ་ན།
སེམས་ཅན་གང་སུ་དག་བཀྲེས་པ་དང་། སྐོམ་པའི་མེ་རབ་ཏུ་འབར་བ་དང༌།
ཁ་ཟས་ཚོལ་བ་ལ་རབ་ཏུ་བརྩོན་པ། སྡིག་པའི་ལས་བྱེད་པ་དེ་དག་བདག་གིས་
ཁ་དོག་དང༌། དྲི་དང་རོར་ལྡན་པའི་ཁ་ཟས་ཀྱིས་ལུས་ཚིམ་པར་བྱས་ཏེ། ཕྱིས་
ཆོས་ཀྱི་རོས་ ཤིན་ ཏུ་ བདེ་ བ་ལ་དགོད་པར་བྱའོ་ཞེས་ བཏབ་ པོ།། དེ་ བཞིན་
གཤེགས་པ་དེའི་སྨོན་ལམ་ཆེན་པོ་བཅུ་གཉིས་པ་ནི་གང་གི་ཚེ་བདག་མ་འོངས་
པའི་དུས་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་
རྫོགས་པར་སངས་རྒྱས་པ་དེའི་ཚེ། བདག་བྱང་ཆུབ་ཐོབ་པ་ན། སེམས་ཅན་
གང་སུ་དག་སྒྲེན་མོ། བགོ་བ་མེད་པ། དབུལ་བ། སྡུག་བསྔལ་བ། གྲང་བ་
དང་། ཚ་བ་དང་། སྦྲང་བུ་དང༌། ཤ་སྦྲང་དག་གིས་ ཉིན་མཚན་དུ་ སྡུག་
བསྔལ་གྱི་ཚོར་བ་མྱོང་བ་དེ་དག་ལ་བདག་གིས་གོས་ཡོངས་སུ་སྤྱད་པར་འོས་པ།
ཚོན་སྣ་ཚོགས་སུ་ཁ་སྒྱུར་བ་དག་སྦྱིན་པར་བྱའོ།། ཇི་ལྟར་འདོད་པ་བཞིན་དུ་
རིན་པོ་ཆེའི་རྒྱན་སྣ་ཚོགས་དང༌། སྤུད་པ་དང༌། ཕྲེང་བ་དང༌། སྤོས་དང་།
བྱུག་པ་དང་། རོལ་མོའི་སྒྲ་དང༌། སིལ་སྙན་དང༌། ཕེག་རྡོབ་པ་རྣམས་ཀྱིས་
སེམས་ཅན་རྣམས་ཀྱི་བསམ་པ་ཐམས་ཅད་ཡོངས་སུ་རྫོགས་པར་གྱུར་ཅིག་ཅེས་
བཏབ་སྟེ། འཇམ་དཔལ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་སྨན་གྱི་བླ་བཻཌཱུརྱའི་འོད་དེ་སྔོན་བྱང་



32
༄༅།།བདུད་རྩི་སྨན་གྱི་མདོ་ཆོག
độ
ཆུབ་སེམས་དཔའི་སྤྱད་པ་སྤྱོད་པ་ན་སྨོན་ལམ་ཆེན་པོ་བཅུ་གཉིས་པོ་དེ་དག་
བཏབ་པར་གྱུར་ཏོ།། འཇམ་དཔལ་དེ་བཞིན་གཤེགས་པ་སྨན་གྱི་བླ་བཻཌཱུརྱའི་
འོད་ཀྱི་རྒྱལ་པོ་དེའི་སྨོན་ལམ་གང་ཡིན་པ་དང༌། སངས་རྒྱས་ཀྱི་ཞིང་གི་ཡོན་
ཏན་བཀོད་པ་གང་ཡིན་པ་དེ་ནི་བསྐལ་པའམ། བསྐལ་པ་ལས་ལྷག་པར་ཡང་
ཟད་པར་བྱར་མི་ནུས་སོ།། སངས་རྒྱས་ཀྱི་ཞིང་དེ་ནི་ཤིན་ཏུ་ཡོངས་སུ་དག་པ་སྟེ།
རྡོ་དང་། གསེས་མ་དང༌། གྱོ་མོ་མེད་པ། འདོད་པའི་སྐྱོན་མེད་པ། ངན་
སོང་དང་སྡུག་བསྔལ་གྱི་སྒྲ་མེད་པ། བུད་མེད་ཀྱི་དངོས་པོ་མེད་པ། ས་རྡོ་དང་།
རྩིག་པ་དང༌། ར་བ་དང་། རྟ་བབས་དང༌། སྐར་ཁུང་གི་དྲ་བ་དང༌། བ་གམ་
ནི་བཻཌཱུརྱའི་རང་བཞིན་ཅན། ཀ་ཞུ་ནི་རིན་པོ་ཆེ་སྣ་བདུན་གྱི་རང་བཞིན་ཅན་
ཏེ། འཇིག་ རྟེན་གྱི་ཁམས་བདེ་བ་ཅན་ཅི་འདྲ་ བ་བཞིན་དུ་འཇིག་རྟེན་གྱི་
ཁམས་བཻཌཱུརྱའི་སྣང་བའི་སངས་རྒྱས་ཀྱི་ཞིང་གི་ཡོན་ཏན་བཀོད་པ་ཡང་དེ་དང་
འདྲའོ།། །
འཇིག་རྟེན་གྱི་ཁམས་དེ་ན་བྱང་ཆུབ་སེམས་དཔའ་གྲངས་མེད་དཔག་ཏུ་
མེད་པ་དེ་དག་གི་ནང་ན། བྱང་ཆུབ་སེམས་དཔའ་སེམས་དཔའ་ཆེན་པོ་གཙོ་
བོ་གཉིས་ཡོད་དེ། གཅིག་གི་མིང་ནི་ ཉི་ མ་ ལྟར་རྣམ་ པ་ སྣང་བྱེད་ ཅེས་བྱ།
གཉིས་པའི་མིང་ནི་ཟླ་བ་ལྟར་རྣམ་པར་སྣང་བྱེད་ཅེས་བྱ་སྟེ། དེ་དག་ནི་བཅོམ་
ལྡན་འདས་དེ་བཞིན་གཤེགས་པ་སྨན་གྱི་བླ་བཻཌཱུརྱའི་འོད་དེའི་དམ་པའི་ཆོས་ཀྱི་
མཛོད་འཛིན་པའོ།། འཇམ་དཔལ་དེ་ལྟ་བས་ན་དད་ པའི་ རིགས་ཀྱི་བུའམ།
རིགས་ཀྱི་བུ་མོས་སངས་རྒྱས་ཀྱི་ཞིང་དེར་སྐྱེ་བར་སྨོན་ལམ་ཐོབ་ ཅིག ཡང་
བཅོམ་ལྡན་ འདས་ ཀྱིས་ འཇམ་ དཔལ་ གཞོན་ནུར་ གྱུར་ པ་ ལ་ བཀའ་སྩལ་པ།
འཇམ་དཔལ་སེམས་ཅན་སོ་སོའི་སྐྱེ་བོ་གང་དག་དགེ་བ་དང༌། མི་དགེ་བ་མི་
ཤེས་པ་དག་ཡོད་དེ། དེ་དག་ནི་ཆགས་པས་ཟིལ་གྱིས་གནོན་པ། སྦྱིན་པ་དང་
སྦྱིན་པའི་འབྲས་བུ་རྣམ་པར་སྨིན་པ་མི་ཤེས་པའོ།། དེ་དག་ནི་བྱིས་པ་གླེན་པ་
དད་པའི་དབང་པོ་དང་བྲལ་བ། ནོར་སོགས་ཤིང་བསྲུང་བ་ལ་མངོན་པར་



༄༅།སྨན་མདོ་བརྒྱད་བརྒྱ་བ།
33
བརྩོན་གྱི། སྦྱིན་པ་ཡང་དག་པར་འགྱེད་པ་ལ་དེ་དག་གི་སེམས་མི་འགྲོ་བ་སྟེ།
སྦྱིན་པའི་དུས་ཉེ་བར་གནས་པ་ན་རང་གི་ལུས་ཀྱི་ཤ་ལས་བཅད་པ་བཞིན་དུ་
ཡིད་མི་དགའ་བར་འགྱུར་བའོ། སེམས་ཅན་དེ་དག་ནི་བདག་ཉིད་ཀྱང་དུ་མ་
ཡོངས་སུ་མི་སྤྱོད་ན། ཕ་མ་དང་། ཆུང་མ་དང༌། བུ་དང༌། བུ་མོ་ལ་མི་སྟེར་
བ་ལྟ་སྨོས་ཀྱང་ཅི་དགོས། བྲན་ཕོ་དང༌། བྲན་མོ་དང༌། ལས་བྱེད་པ་རྣམས་
ལ་ལྟ་ སྨོས་ ཀྱང་ ཅི་དགོས། གཞན་སློང་ བ་ རྣམ་ ལ་ ལྟ་ སྨོས་ ཀྱང༌ ཅི་ དགོས།
སེམས་ཅན་དེ་ལྟ་བུ་དེ་དག་ནི་འདི་ནས་ཤི་འཕོས་ནས་ཡི་དྭགས་ཀྱི་འཇིག་རྟེན་
དུ་སྐྱེ་བར་འགྱུར་རོ།། ཡང་ན་དུད་འགྲོའི་སྐྱེ་གནས་སུ་སྐྱེ་བར་འགྱུར་རོ། དེ་
ལ་གང་དག་སྔོན་མིར་གྱུར་བ་ན་བཅོམ་ལྡན་འདས་དེ་བཞིན་གཤེགས་པ་སྨན་གྱི་
བླ་བཻཌཱུརྱའི་འོད་དེའི་མཚན་ཐོས་པར་གྱུར་པ་དེ་དག་ནི་གཤིན་རྗེའི་འཇིག་རྟེན་
ན་གནས་ཀྱང་རུང་། དུད་འགྲོའི་སྐྱེ་གནས་ཀྱང་རུང༌ སྟེ། དེར་དེ་ བཞིན་
གཤེགས་པ་དེའི་མཚན་མངོན་དུ་འགྱུར་ཞིང་དྲན་མ་ཐག་ཏུ་རིམ་གྱིས་དེ་ནས་ཤི་
འཕོས་ནས་ཡང་མིའི་འཇིག་རྟེན་དུ་སྐྱེ་བར་འགྱུར། ཚེ་རབས་དྲན་པར་འགྱུར་
རོ།། ངན་འགྲོའི་འཇིགས་པས་སྐྲག་ནས་ཡང་འདོད་པའི་ཡོན་ཏན་དག་དོན་དུ་
མི་གཉེར་བ་དང་། སྦྱིན་པ་ལ་མངོན་པར་དགའ་བ་དང་། སྦྱིན་པའི་བསྔགས་
པ་བརྗོད་ པ་ དང་། བདོག་ པ་ ཐམས་ ཅད་ ཡོངས་ སུ་ གཏོང་ བར་ འགྱུར་ ཏེ།
རིམ་གྱིས་རང་གི་མགོ་དང་། ལག་པ་དང་། རྐང་པ་དང་། མིག་དང་། ཤ་
དང་། ཁྲག་ཀྱང་སློང་བ་རྣམས་ལ་རབ་ཏུ་སྦྱིན་པར་འགྱུར་ན། ནོར་གྱི་ཕུང་པོ་
གཞན་ལྟ་སྨོས་ཀྱང་ཅི་དགོས། འཇམ་དཔལ་གཞན་ཡང་སེམས་ཅན་གང་དག་
དེ་བཞིན་གཤེགས་པ་རྣམས་ཀྱི་བསླབ་པའི་གནས་འཛིན་པ་དག་ཡོད་དེ། དེ་
དག་ཚུལ་ཁྲིམས་ལོག་པར་ཞུགས་ཤིང་ལྟ་བ་ལོག་པར་ཞུགས་ནས་གང་དག་ཚུལ་
ཁྲིམས་དང་ལྡན་པ་དེ་དག་ནི་ཚུལ་ཁྲིམས་ཙམ་བསྲུང་གི་མང་དུ་ཐོས་པ་ཡོངས་
སུ་མི་ཚོལ་ཏེ། དེ་བཞིན་གཤེགས་པས་གསུངས་པའི་མདོ་སྡེ་རྣམས་ཀྱི་དོན་ཟབ་
མོ་མི་ཤེས། གང་དག་མང་དུ་ཐོས་པ་དེ་དག་ནི་ལྷག་པའི་ང་རྒྱལ་ཅན་དུ་འགྱུར་



34
༄༅།བདུད་རྩི་སྨན་གྱི་མདོ་ཆོག
ཏེ། ང་རྒྱལ་ གྱིས་ནོན་ པས་ གཞན་དག་ལ་ ཕྲག་དོག་བྱེད་ ཅིང་ དམ་ཆོས་ལ་
དབང་ཟ་བར་འགྱུར། སྤོང་བར་འགྱུར་རོ།། མི་བླུན་པོ་དེ་ལྟ་བུ་དེ་དག་ནི་
བདུད་ཀྱི་ཕྱོགས་པ་སྟེ། བདག་ཀྱང་ལམ་ངན་པར་ཞུགས་ལ་སེམས་ཅན་གཞན་
གང་བྱེ་བ་ཁྲག་ཁྲིག་བརྒྱ་སྟོང་དུ་མ་དག་ཀྱང་གཡང་ས་ཆེན་པོར་ལྟུང་བར་བྱེད་
པའོ།། སེམས་ཅན་དེ་ལྟ་བུ་དེ་དག་ནི་སེམས་ཅན་དམྱལ་བ་མི་བཟད་པར་འགྲོ་
བར་འགྱུར་རོ།། གང་དག་སྔོན་མིར་གྱུར་པ་ན་བཅོམ་ལྡན་འདས་དེ་བཞིན་
གཤེགས་པ་སྨན་གྱི་བླ་བཻཌཱུརྱའི་འོད་དེའི་མཚན་ཐོས་པར་གྱུར་པ། དེ་དག་ནི་
སེམས་ཅན་ དམྱལ་ བ་ ན་ གནས་ ཀྱང་ དེར་ སངས་ རྒྱས་ ཀྱི་ མཐུས་ དེ་ བཞིན་
གཤེགས་པ་དེའི་མཚན་མངོན་དུ་འགྱུར་ཏེ། དེ་དག་དེ་ནས་ཤི་འཕོས་ནས་ཡང་
མིའི་འཇིག་རྟེན་དུ་སྐྱེ་བར་འགྱུར། ཡང་དག་པའི་ལྟ་བ་ཅན་དང་། བརྩོན་
འགྲུས་དང་ལྡན་པ་དང༌། དགེ་བའི་སེམས་ཅན་དུ་འགྱུར་རོ།། དེ་དག་ཁྱིམ་
སྤངས་ཏེ་དེ་བཞིན་གཤེགས་པའི་བསྟན་པ་ལ་རབ་ཏུ་བྱུང་ནས་མཐར་གྱིས་བྱང་
ཆུབ་སེམས་ དཔའི་སྤྱད་པ་སྤྱོད་པར་འགྱུར་རོ།། འཇམ་དཔལ་ གཞན་ ཡང་
སེམས་ཅན་གང་དག་བདག་གི་བསྔགས་པ་བརྗོད་ཅིང་ཕྲག་དོག་གིས་གཞན་
དག་ལ་མི་སྙན་པ་བརྗོད་པ་ཡོད་དེ། བདག་ལ་བསྟོད་ཅིང་གཞན་ལ་སྨོད་པའི་
སེམས་ཅན་དེ་དག་ངན་སོང་གསུམ་པོ་དག་ཏུ་ལོ་སྟོང་ཕྲག་མང་པོར་སྡུག་བསྔལ་
མྱོང་བར་འགྱུར་རོ།། དེ་དག་ལོ་སྟོང་ཕྲག་དུ་མ་འདས་ནས་དེ་ནས་ཤི་འཕོས་
ནས་བ་ལང་དང་། རྟ་དང༌། རྔ་མོ་དང་། བོང་བུ་ལ་སོགས་པ་དུད་འགྲོའི་སྐྱེ་
གནས་རྣམས་སུ་སྐྱེ་བར་འགྱུར། ལྕོག་ལྕག་དང་དབྱུག་ལྕག་རྣམས་ཀྱིས་བརྡེག་
པ་དང་། བཀྲེས་པ་དང༌། སྐོམ་པས་ལུས་ཉེན་པ་དང་། ཁལ་ཆེན་པོ་བཀལ་
ཏེ་ལམ་དུ་འགྲོ་བར་འགྱུར་རོ།། གལ་ཏེ་བརྒྱ་ལ་མིའི་རྙེད་པ་རྙེད་པ་ན་ཡང་རྟག་
ཏུ་རིགས་དམའ་བ་རྣམས་ཀྱི་ནང་དུ་སྐྱེ་བར་འགྱུར། བྲན་དུ་འགྱུར་ཞིང་གཞན་
གྱི་དབང་དུ་འགྱུར་རོ།། གང་དག་སྔོན་མིར་གྱུར་པ་ན། བཅོམ་ལྡན་འདས་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྨན་གྱི་



35
༄༅སྨན་མདོ་བརྒྱད་བརྒྱ་བ།
བླ་བཻཌཱུརྱ་འོད་དེའི་མཚན་ཐོས་པར་གྱུར་པ་དེ་དག་ནི། དགེ་བའི་རྩ་བ་དེས་
སྡུག་བསྔལ་ ཐམས་ ཅད་ལས་ ཡོངས་ སུ་ ཐར་ བར་འགྱུར། དབང་པོ་རྣོ་བར་
འགྱུར། མཁས་པ་དང་། གསལ་བ་དང་། ཡིད་གཞུངས་པ་དང༌། དགེ་བ་
ཡོངས་སུ་བཙལ་བ་ལ་མངོན་པར་བརྩོན་པ་དང་། རྟག་ཏུ་དགེ་བའི་བཤེས་
གཉེན་དང་འགྲོགས་པ་རྙེད་པར་འགྱུར། བདུད་ཀྱི་ཞགས་པ་བཅོད་པ་དང་།
མ་རིག་པའི་སྒོ་ངའི་སྦུབས་གཅོག་པ་དང་། ཉོན་མོངས་པའི་ཆུ་ཀླུང་སྐྱེམས་
པར་འགྱུར། སྐྱེ་བ་དང༌། རྒ་ཤི་དང་། མྱ་ངན་དང་། སྨྲེ་སྔགས་འདོན་པ་
དང་། སྡུག་བསྔལ་བ་དང་། ཡིད་མི་བདེ་བ་དང་། འཁྲུག་པ་རྣམས་ལས་
ཡོངས་སུ་ཐར་བར་འགྱུར་རོ།། འཇམ་དཔལ་གཞན་ཡང་སེམས་ཅན་གང་དག་
ཕྲ་མ་ལ་མངོན་པར་དགའ་ཞིང་། སེམས་ཅན་གང་དག་ཕན་ཚུན་འཐབ་པ་
དང༌། རྩོད་པ་དང་། འགྱེད་པར་བྱེད་དུ་འཇུག་པ་དག་ཡོད་དེ། སེམས་ཅན་
དེ་དག་རྣམ་པར་རྩོད་པའི་སེམས་སུ་གྱུར་པས་ལུས་དང་། ངག་དང༌། ཡིད་
ཀྱིས་མི་དགེ་བ་རྣམ་པ་སྣ་ཚོགས་མངོན་པར་འདུ་བར་བྱེད་དོ།། གཅིག་ལ་
གཅིག་ཕན་པ་མ་ཡིན་པ་འདོད་ཅིང་རྟག་ཏུ་ཕན་ཚུན་གནོད་པར་བྱ་བའི་ཕྱིར་
བརྩོན་ཏེ། དེ་དག་ནགས་ཚལ་གྱི་ལྷ་དང༌། ཤིང་གི་ལྷ་དང་། རིའི་ལྷ་འགུགས་
པར་བྱེད། དུར་ཁྲོད་རྣམས་སུ་འབྱུང་པོ་ཐ་དད་པ་དག་འགུགས་པར་བྱེད།
དུད་འགྲོའི་སྐྱེ་གནས་སུ་སོང་བའི་སྲོག་ཆགས་རྣམས་ཀྱི་སྲོག་གཅོད་ཅིང་ཤ་དང༌།
ཁྲག་ཟ་བའི་གནོད་སྦྱིན་དང་། སྲིན་པོ་རྣམས་མཆོད་པར་བྱེད་དེ། དགྲ་བོ་
དེའི་མིང་ནས་བརྗོད་པའམ། གཟུགས་བྱས་ནས་དེར་རིག་སྔགས་དྲག་པོ་སྒྲུབ་
ཅིང་བྱད་སྟེམས་དང་། རོ་ལངས་ཀྱི་སྦྱོར་བས་སྲོག་གི་བར་ཆད་བྱ་བ་དང་།
ལུས་རྣམ་པར་གཞིག་པར་འདོད་པ་ལ་ གང་དག་གིས་ བཅོམ་ ལྡན་འདས་དེ་
བཞིན་གཤེགས་པ་སྨན་གྱི་བླ་བཻཌཱུརྱའི་འོད་དེའི་མཚན་ཐོས་པར་གྱུར་བ་དེ་དག་
ལ་གང་གིས་ཀྱང་བར་ཆད་བྱ་བར་མི་ནུས་ཏེ། དེ་དག་ཕན་ཚུན་བྱམས་པའི་
སེམས་དང་། ཕན་པའི་སེམས་དང་། གནོད་སེམས་མེད་པའི་སེམས་སུ་གནས་



36
༄༅།བདུད་རྩི་སྨན་གྱི་མདོ་ཆོག
པར་འགྱུར་རོ། རང་རང་གི་བདོག་པས་ཆོག་ཤེས་པར་འགྱུར་རོ།། འཇམ་
དཔལ་གཞན་ཡང་འཁོར་བཞི་པོ་དགེ་སློང་དང༌། དགེ་སློང་མ་དང་། དགེ་
བསྙེན་དང་། དགེ་བསྙེན་མ་དེ་དག་དང༌། གཞན་ཡང་དད་པའི་རིགས་ཀྱི་
བུའམ། རིགས་ཀྱི་བུ་མོ་གང་དག་ཡན་ལག་བརྒྱད་དང་ལྡན་པའི་བསྙེན་གནས་
ལ་ཉེ་བར་གནས་ཏེ། ལོ་གཅིག་གམ། ཟླ་བ་གསུམ་དུ་བསླབ་པའི་གཞི་རྣམས་
འཛིན་ཅིང་གང་དག་གི་བསམ་པས་བདག་གི་དགེ་བའི་རྩ་བ་འདིས་ནུབ་ཕྱོགས་
གང་ན་དེ་བཞིན་གཤེགས་པ་ཚེ་དཔག་མེད་བཞུགས་པའི་འཇིག་རྟེན་གྱི་ཁམས་
བདེ་བ་ཅན་དུ་སྐྱེ་བར་ཤོག་ཤིག་ཅེས་སྨོན་ལམ་དེ་ལྟ་བུ་བཏབ་པ་དག་ལས་གང་
དག་འདིས་བཅོམ་ལྡན་འདས་དེ་བཞིན་གཤེགས་པ་སྨན་གྱི་བླ་བཻཌཱུརྱའི་འོད་
དེའི་མཚན་ཐོས་པར་གྱུར་བ་དེ་དག་འཆི་བའི་དུས་ཀྱི་ཚེ་བྱང་ཆུབ་སེམས་དཔའ་
བརྒྱད་རྫུ་འཕྲུལ་གྱིས་ལྷགས་ནས་ལམ་སྟོན་པར་འགྱུར་ཏེ། དེ་དག་དེར་པདྨ་
ཚོན་ཁ་དོག་སྣ་ཚོགས་རྣམས་ལ་བརྫུས་ཏེ་སྐྱེ་བར་འགྱུར་རོ།། གང་ལ་ལ་དག་
ལྷའི་འཇིག་རྟེན་དུ་སྐྱེ་བར་འགྱུར་བ་དེ་དག་ནི་དེར་སྐྱེས་ནས་སྔོན་གྱི་དགེ་བའི་
རྩ་བ་དེ་ཟད་པར་མི་འགྱུར་ཞིང་ངན་འགྲོར་འགྲོ་བར་མི་འགྱུར་རོ།། དེ་ནས་ཤི་
འཕོས་ནས་ཀྱང་མིའི་འཇིག་རྟེན་འདིར་གླིང་བཞི་པའི་དབང་ཕྱུག་འཁོར་ལོས་
སྒྱུར་བའི་རྒྱལ་པོར་འགྱུར་ཏེ། སེམས་ཅན་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མ་
དག་དགེ་བ་བཅུའི་ལས་ཀྱི་ལམ་ལ་འགོད་པར་འགྱུར་རོ།། གཞན་དུ་ན་ཡང་
རྒྱལ་རིགས་ཤིང་སཱ་ལ་ཆེན་པོ་ལྟ་བུའི་ཁྱིམ་དག་ཏུ་སྐྱེ་བར་འགྱུར། བྲམ་ཟེ་ཤིང་
སཱ་ལ་ཆེན་པོ་ལྟ་བུའི་ཁྱིམ་དག་དང་། ཁྱིམ་བདག་ཤིང་སཱ་ལ་ཆེན་པོ་ལྟ་བུའི་ཁྱིམ་
དག་དང་། ནོར་དང་། འབྲུ་དང༌། མཛོད་དང་། བང་བ་མང་པོ་འབྱོར་
བའི་ཁྱིམ་ དག་ ཏུ་ སྐྱེ་ བར་ འགྱུར་ཏེ། གཟུགས་ ཕུན་ སུམ་ ཚོགས་ པ་ དང་།
དབང༌ ཕྱུག་ ཕུན་ སུམ་ ཚོགས་ པ་ དང་། གཡོག་ ཕུན་ སུམ་ ཚོགས་ པ་ དང་།
དཔའ་བ་དང་རྟུལ་ཕོད་པ་དང༌། ཚན་པོ་ཆེ་ཆེན་པོའི་སྟོབས་ཀྱི་ཤུགས་དང༌
ལྡན་པར་འགྱུར་རོ།། བུད་མེད་གང་གིས་དེ་བཞིན་གཤེགས་པ་དེའི་མཚན་ཐོས་



༄༅།སྨན་མདོ་བརྒྱད་བརྒྱ་བ།
ཤིང་བཟུང་བ་དེའི་བུད་མེད་ཀྱི་དངོས་པོ་དེ་ཐ་མ་པ་ཡིན་པར་ཤེས་པར་བྱའོ།།
དེ་ནས་བཅོམ་ལྡན་འདས་ལ་འཇམ་དཔལ་གཞོན་ནུར་གྱུར་པས་འདི་སྐད་ཅེས་
གསོལ་ཏོ།། བཅོམ་པའི་གོས་རྣམས་ཀྱིས་དཀྲིས་ཏེ། ཕྱོགས་གཙང་མེར་བཞག་
ན་གང་ན་མདོ་སྡེ་འདི་གནས་པ་དེར་རྒྱལ་པོ་ཆེན་པོ་བཞི་འཁོར་དང་བཅས་པ་
དང༌། ལྷ་བྱེ་བ་ཁྲག་ཁྲིག་བརྒྱ་སྟོང་གཞན་ཡང་མཆི་བར་འགྱུར་རོ།། གང་དག་
བཅོམ་ལྡན་འདས་དེ་བཞིན་གཤེགས་པ་བཻཌཱུརྱའི་འོད་དེའི་མཚན་དང་སྔོན་གྱི་
སྨོན་ལམ་གྱི་ཁྱད་པར་རྒྱས་པའི་མདོ་འདི་འཛིན་པ་དེ་དག་དུས་མ་ལགས་པར་
འགུམ་པར་མི་འགྱུར་སུས་ཀྱང་མདངས་འཕྲོག་མི་ནུས་ཏེ། ཕྱོགས་ན་ཡང་སླར་
ཕྲོགས་པར་འགྱུར་རོ། །
བཅོམ་ལྡན་འདས་ཀྱིས་བཀའ་སྩལ་པ། འཇམ་དཔལ་དེ་དེ་བཞིན་ཏེ།
ཇི་སྐད་སྨྲས་པ་བཞིན་ནོ།། འཇམ་དཔལ་དད་པའི་རིགས་ཀྱི་བུའམ། རིགས་
ཀྱི་བུ་མོ་གང་དག་དེ་བཞིན་གཤེགས་པ་དེ་ལ་མཆོད་པ་བྱེད་པ་དེ་དག་གིས་དེ་
བཞིན་གཤེགས་པ་དེའི་སྐུ་གཟུགས་བྱས་ཏེ། ཉིན་ཞག་བདུན་དུ་འཕགས་པའི་
ཡན་ལག་བརྒྱད་དང་ལྡན་པའི་བསྙེན་གནས་ལ་ཉེ་བར་གནས་པར་བྱ་ཁ་ཟས་
གཙང་མ་བཟའ་ཞིང་ལུས་ལེགས་པར་བཀྲུས་ཏེ། གོས་བཟང་པོ་དྲི་མ་མེད་པ་
བགོ་ཞིང་ཕྱོགས་གཙང་མར་མེ་ཏོག་སྣ་ཚོགས་སིལ་མ་བཀྲམ་པ། སྤོས་སྣ་ཚོགས་
ཀྱིས་བདུག་ པ། རས་དང་། གདུགས་ དང༌། རྒྱལ་ མཚན་ སྣ་ ཚོགས་ ཀྱིས་
ལེགས་པར་བརྒྱན་པའི་ས་ཕྱོགས་སུ་དྲི་མ་མེད་པའི་སེམས་དང་། རྙོག་པ་མེད་
པའི་སེམས་དང༌། གནོད་སེམས་མེད་པའི་སེམས་དང༌། བྱམས་པའི་སེམས་
དང༌། བཏང་སྙོམས་ཀྱི་སེམས་དང་། མཉམ་པའི་སེམས་སུ་བྱ། རོལ་མོའི་སྒྲ་
དང༌། སིལ་སྙན་དང་། གླུ་ དབྱངས་ བླང་ ཞིང་ དེ་ བཞིན་ གཤེགས་ པའི་ སྐུ་
གཟུགས་དེ་ལ་བསྐོར་བ་བྱ་སྟེ། དེའི་སྔོན་གྱི་སྨོན་ལམ་ཡང་ཡིད་ལ་བྱ་ཞིང་མདོ་
སྡེ་འདི་ཡང་བསྟན་ན་གང་བསམས་པ་དང༌། གང་སྨོན་པའི་བསམ་པ་དང་།
དེ་ཐམས་ཅད་ཡོངས་སུ་རྫོགས་པར་འགྱུར་ཏེ། གལ་ཏེ་ཚེ་རིང་བར་སྨོན་ན་ནི་



༄༅།བདུད་རྩི་སྨན་གྱི་མདོ་ཆོག
ཚེ་རིང་པོར་འགྱུར་རོ།། གལ་ཏེ་ལོངས་སྤྱོད་དང་ལྡན་པར་སྨོན་ན་ནི་ལོངས་
སྤྱོད་འབྱོར་བར་འགྱུར་རོ།། གལ་ཏེ་ དབང་ ཕྱུག་ དང་ ལྡན་ པར་སྨོན་ན་ནི་
ཚེགས་ཆུད་དུས་རྙེད་པར་འགྱུར་རོ།། གལ་ཏེ་བུ་འདོད་ན་ནི་བུ་རྙེད་པར་
འགྱུར་རོ།། གང་དག་སྡིག་པ་ཅན་གྱི་རྨི་ལམ་རྨིས་ སམ་གང་དུ་བྱད་ཁ་དང་།
ལྟས་ངན་མཐོང་ངམ་གནས་གང་དུ་བཀྲ་མི་ཤིས་པ་བརྒྱད་དག་གནས་པར་གྱུར་
པ་ལ་གང་དག་བཅོམ་ལྡན་འདས་དེ་བཞིན་གཤེགས་པ་སྨན་གྱི་བླ་བཻཌཱུརྱའི་འོད་
དེ་ལ་མཆོད་པ་རྣམ་པ་སྣ་ཚོགས་ཀྱིས་བཀུར་སྟི་བྱེད་ན། རྨི་ལམ་ངན་པ་དང་།
ལྟས་ངན་ པ་ དང༌། བཀྲ་མི་ ཤིས་ པའི་ དངོས་ པོ་ ཐམས་ ཅད་མཐོང་ བར་མི་
འགྱུར་རོ།། གང་དག་མེས་འཇིགས་པ་དང༌། ཆུས་འཇིགས་པ་དང་། མཚོན་
གྱིས་འཇིགས་པ་དང་། དུག་གིས་འཇིགས་པ་དང་། གཡང་སས་འཇིགས་པ་
དང་། གླང་པོ་ཆེ་གཏུམ་པོས་འཇིགས་པ་དང༌། སེང་གེས་འཇིགས་པ་དང་།
སྟག་གིས་ འཇིགས་ པ་ དང་། དོམ་ དང༌། དྲེད་ དང༌། སྦྲུལ་ གདུག་ པས་
འཇིགས་པ་དང་། སྡིག་པ་དང་། རྐང་ལག་བརྒྱད་པས་འཇིགས་པ་དེ་དག་
གིས་དེ་བཞིན་གཤེགས་པ་དེ་ལ་མཆོད་པ་བྱས་ན་འཇིགས་པ་ཐམས་ཅད་ལས་
ཡོངས་སུ་ཐར་བར་འགྱུར་རོ།། གང་དག་ཕ་རོལ་གྱི་དམག་ཚོགས་ཀྱིས་འཇིགས་
པ་དང༌། རྐུན་པོས་འཇིགས་པ་དང༌། ཆོམ་པོས་འཇིགས་པ་དེ་དག་གིས་ཀྱང་
དེ་བཞིན་གཤེགས་པ་དེ་ལ་མཆོད་པ་བྱའོ།། །
འཇམ་དཔལ་གཞན་ཡང་དད་པའི་རིགས་ཀྱི་བུའམ། རིགས་ཀྱི་བུ་མོ་
གང་དག་ཇི་སྲིད་འཚོའི་བར་དུ་གསུམ་ལ་སྐྱབས་སུ་འཛིན་ཅིང་ལྷ་གཞན་མི་
འཛིན་པ་དང་། གང་དག་ཡང་བསླབ་པའི་གཞི་ལྔ་པོ་དག་འཛིན་པ་དང་།
གང་དག་བསླབ་པའི་གཞི་བཅུ་པོ་དག་འཛིན་པ་དང༌། གང་དག་བྱང་ཆུབ་
སེམས་དཔའི་སྡོམ་པ་བསླབ་པའི་གཞི་བཞི་བརྒྱ་པོ་དག་འཛིན་པ་དང་། ཁྱིམ་
གྱི་གནས་ནས་བྱུང་བའི་དགེ་སློང་གང་དག་བསླབ་པའི་གཞི་ཉིས་བརྒྱ་ལྔ་བཅུ་པོ་
དག་འཛིན་པ་དང་། དགེ་སློང་མ་གང་དག་བསླབ་པའི་གཞི་ལྔ་བརྒྱ་པོ་དག་



༄༅།སྨན་མདོ་བརྒྱད་བརྒྱ་བ། །
འཛིན་པ་དང་། གང་དག་ཇི་ལྟར་ཡོངས་སུ་བཟུང་བའི་བསླབ་བའི་སྡོམ་པ་དེ་
དག་གི་ནང་ནས་བསླབ་པའི་གཞི་གང་ཡང་རུང་བ་ཞིག་ལས་ཉམས་པར་གྱུར་ཏེ།
ངན་འགྲོ་ངན་སོང་གིས་འཇིགས་སྐྲག་བ་གང་དག་བཅོམ་ལྡན་འདས་དེ་བཞིན་
གཤེགས་པ་སྨན་གྱི་བླ་བཻཌཱུརྱའི་འོད་དེ་ལ་མཆོད་པ་རྣམ་པ་སྣ་ཚོགས་བྱེད་ན།
དེ་དག་ལ་ངན་སོང་གསུམ་གྱི་སྡུག་བསྔལ་མེད་པར་ཤེས་པར་བྱའོ།། བུད་མེད་
གང་ལ་ལ་བུ་བཙའ་བའི་དུས་ན། སྡུག་བསྔལ་མ་རུངས་པ་དྲག་པོ་མི་བཟད་པ་
མྱོང་བ་དེས་བཅོམ་ལྡན་འདས་དེ་བཞིན་གཤེགས་པ་སྨན་གྱི་བླ་བཻཌཱུརྱའི་འོད་དེ་
ལ་མཆོད་ན་དེ་མྱུར་དུ་ཡོངས་སུ་ཐར་བར་འགྱུར། བུ་ཡང་ཡན་ལག་ཡོངས་སུ་
ཚང་བར་བཙའ་ཞིང་གཟུགས་བཟང་བ་དང༌། མཛེས་པ་དང་། བལྟ་ན་སྡུག་
པ་དང་། དབང་པོ་རྣོ་བ་དང་། བློ་དང་ལྡན་པ་དང༌། ནད་མེད་ཅིང་གནོད་
པ་ཉུང་བར་འགྱུར་ཏེ། དེ་ལ་མི་མ་ཡིན་པས་མདངས་འཕྲོགས་པར་མི་ནུས་སོ།།
དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་
སྩལ་པ། ཀུན་དགའ་བོ་གང་གི་ཕྱིར་བཅོམ་ལྡན་འདས་དེ་བཞིན་གཤེགས་པ་
སྨན་གྱི་བླ་བཻཌཱུརྱའི་འོད་ཀྱི་རྒྱལ་ པོ་དེའི་ཡོན་ཏན་བརྗོད་ པར་ཁྱོད་དང་དམ་
[དད་ཅིང]ཡིད་ཆེས་སམ། ཡང་ན་ཁྱོད་སངས་རྒྱས་ཀྱི་སྤྱོད་ཡུལ་ཟབ་མོ་འདི་
ལ་ཡིད་གཉིས་སམ། སོམ་ཉིའམ། ཐེ་ཚོམ་ཟ་བ་མེད་དམ། དེ་ནས་བཅོམ་
ལྡན་འདས་ ལ་ ཚེ་ དང༌ ལྡན་ པ་ ཀུན་ དགའ་ བོས་ འདི་ སྐད་ ཅེས་ གསོལ་ ཏོ།
བཙུན་པ་བཅོམ་ལྡན་འདས་བདག་དེ་བཞིན་གཤེགས་པས་གསུངས་པའི་ཆོས་
རྣམས་ལ་ཡིད་གཉིས་སམ། སོམ་ཉིའམ། ཐེ་ཚོམ་འཚལ་བ་མ་མཆིས་སོ།། དེ་
ཅིའི་སླད་དུ་ཞེ་ན། དེ་བཞིན་གཤེགས་པ་རྣམས་ལ་སྐུ་དང་། གསུང་དང་།
ཐུགས་ཀྱི་ཀུན་དུ་སྤྱོད་པ་ཡོངས་སུ་མ་དག་པ་མི་མངའ་བའི་སླད་དུའོ།། བཅོམ་
ལྡན་འདས་གདུགས་དང་། དགུང་ཟླ་འདི་ལྟར་རྫུ་འཕྲུལ་ཆེ་ཞིང་འདི་ལྟར་མཐུ་
ཆེ་བ་འདི་གཉིས་ནི་དོག་ས་ལ་ལྟུང་ཡང་གདའི། རིའི་རྒྱལ་པོ་རི་རབ་ནི་གནས་
ནས་འཕོ་ཡང་གདའི། སངས་རྒྱས་རྣམས་ཀྱི་བཀའ་ནི་གཞན་དུ་མི་འགྱུར་བར་



40
༄༅།བདུད་རྩི་སྨན་གྱི་མདོ་ཆོག
ལགས་སོ།། བཙུན་པ་བཅོམ་ལྡན་འདས་དེ་ལྟ་ལགས་ཀྱིས་ཀྱང་སེམས་ཅན་དད་
པའི་དབང་པོ་དང་བྲལ་བ་དག་མཆིས་ཏེ། སངས་རྒྱས་རྣམས་ཀྱི་སངས་རྒྱས་ཀྱི་
སྤྱོད་ཡུལ་འདི་ཐོས་ན་དེ་དག་འདི་སྙམ་དུ་སེམས་པར་འགྱུར་ཏེ། དེ་བཞིན་
གཤེགས་པ་དེའི་མཚན་འདི་དྲན་པ་ཙམ་གྱིས་ཇི་ལྟར་ཤིན་ཏུ་ཡོན་ཏན་དང་ཕན་
ཡོན་དུ་འགྱུར་སྙམ་ནས། དེ་དག་མི་དང་ཅིང་ཡིད་མི་མེས་ཏེ་སྤོང་བས་ཡུན་
རིང་པོར་གནོད་པ་དང༌། མི་སྨན་པ་དང་། མི་བདེ་བ་དང་། ལོག་པར་ལྟུང་
བར་འགྱུར་རོ།།
བཅོམ་ ལྡན་ འདས་ ཀྱིས་ བཀའ་ སྩལ་ བ། ཀུན་ དགའ་ བོ་ དེ་ བཞིན་
གཤེགས་པ་དེའི་མཚན་སུའི་རྣ་ལམ་དུ་གྲག་པར་གྱུར་བ་དེ་ངན་འགྲོ་ངན་སོང་
དུ་འགྲོ་བར་འགྱུར་བ་ནི་གནས་མེད་དེ་གོ་སྐབས་མ་ཡིན་ནོ།། ཀུན་དགའ་བོ་
སངས་རྒྱས་རྣམས་ཀྱི་སྤྱོད་ཡུལ་ནི་ཡིད་ཆེས་པར་དགའ་བའོ།། ཀུན་དགའ་བོ་
ཁྱོད་དད་ཅིང་ཡིད་ཆེས་བ་གང་ཡིན་པ་དེ་ནི་དེ་བཞིན་གཤེགས་པའི་མཐུ་ཡིན་
པར་བལྟའོ། བྱང་ཆུབ་སེམས་དཔའ་སེམས་དཔའ་ཆེན་པོ་སྐྱེ་བ་གཅིག་གིས་
ཐོགས་པ་རྣམས་མ་གཏོགས་པར་འདི་ནི་ཉན་ཐོས་དང༌། རང་སངས་རྒྱས་
ཐམས་ཅད་ཀྱིས་མ་ཡིན་ནོ།། ཀུན་དགའ་བོ་མིར་འགྱུར་བ་རྙེད་པ་ནི་རྙེད་པར་
དཀའོ།། དཀོན་མཆོག་གསུམ་ལ་དད་ཅིང་གུས་པ་ཡང་རྙེད་པར་དཀའོ།། དེ་
བཞིན་གཤེགས་པ་དེའི་མཚན་ཐོས་པ་ཡང་རྙེད་པར་ཤིན་ ཏུ་དཀའོ།། ཀུན་
དགའ་བོ་བཅོམ་ལྡན་འདས་དེ་བཞིན་གཤེགས་པ་སྨན་གྱི་བླ་བཻཌཱུརྱའི་འོད་ཀྱི་
རྒྱལ་པོ་དེའི་བྱང་ཆུབ་སེམས་དཔའི་སྤྱོད་པ་ནི་ཚད་མེད་དོ། ཐབས་ལ་མཁས་
པ་ཡང་ཚད་མེད་དོ།། སྨོན་ལམ་གྱི་ཁྱད་པར་རྒྱས་པ་ཡང་ཚད་མེད་དོ།། ད་དེ་
བཞིན་གཤེགས་པ་དེའི་བྱང་ཆུབ་སེམས་དཔའི་སྤྱོད་པ་བསྐལ་པའམ། བསྐལ་
པ་ལས་ལྷག་པར་རྒྱ་ཆེར་ཡང་དག་པར་བཤད་པར་འདོད་ཀྱང་བསྐལ་པ་ཟད་
པར་འགྱུར་གྱི། བཅོམ་ལྡན་འདས་དེ་བཞིན་གཤེགས་པ་སྨན་གྱི་བླ་བཻཌཱུརྱའི་
འོད་ཀྱི་རྒྱལ་པོ་དེའི་སྔོན་གྱི་སྨོན་ལམ་གྱི་ཁྱད་པར་རྒྱས་པའི་མཐའ་རྟོགས་པར་



༄༅།སྨན་མདོ་བརྒྱུད་བརྒྱ་བ།
41
མི་འགྱུར་རོ།།
ཡང་དེའི་ཚེ་འཁོར་དེའི་ནང་ནས་བྱང་ཆུབ་སེམས་དཔའ་སེམས་དཔའ་
ཆེན་པོ་སྐྱབས་གྲོལ་ཞེས་བྱ་བ་སྟན་ལས་ལངས་ཏེ། བླ་གོས་ཕྲག་པ་གཅིག་ཏུ་
གཟར་ནས་པུས་མོ་གཡས་པའི་ལྷ་ང་ས་ལ་བཙུགས་ཏེ། བཅོམ་ལྡན་འདས་ག་
ལ་བ་དེའི་ལོགས་སུ་ཐལ་མོ་སྦྱར་བ་བཏུད་ནས་བཅོམ་ལྡན་འདས་ལ་འདི་སྐད་
ཅེས་གསོལ་ཏོ།། བཙུན་པ་བཅོམ་ལྡན་འདས་སླད་མའི་ཚེ་སླད་མའི་དུས་ན་
སེམས་ཅན་བྲོ་ནད་སྣ་ཚོགས་ཀྱིས་ལུས་ཡོངས་སུ་གཟིར་ཏེ། ཡུན་རིང་པོའི་བྲོ་
ནད་ཀྱིས་ལུས་ཀྱི་ཤ་བས་ཤིང༌། བཀྲེས་པ་དང་། སྐོམ་པས་གྲེ་བ་དང་མཆུ་ནི་
སྐམས། འགུམ་པ་ལ་ནི་མངོན་དུ་ཕྱོགས། མཛའ་བཤེས་དང༌། ཉེ་དུ་དང་།
སྣག་གི་གཉེན་མཚམས་དུ་བ་རྣམས་ཀྱིས་ནི་བསྐོར། ཕྱོགས་རྣམས་ནི་མུན་པར་
མཐོང་། གཤིན་རྗེའི་མི་རྣམས་ཀྱིས་ནི་དྲངས་ཏེ། དེའི་ལུས་འདི་ན་ཉལ་ཡང་
རྣམ་པར་ཤེས་པ་ཆོས་ཀྱི་རྒྱལ་པོ་གཤིན་རྗེའི་མདུན་དུ་ཁྲིད་ཅིང་། མི་དེ་དང་
ལྷན་ཅིག་སྐྱེས་པའི་ལྷ་སླད་བཞིན་འབྲང་བ་གང་ལགས་པ་དེས་ནི་དེས་དགེ་
བའམ། མི་དགེ་བའི་ལས་བགྱིས་པ་དེ་ཐམས་ཅད་ལེགས་པར་ཡི་གེར་བྲིས་ནས་
ཆོས་ཀྱི་རྒྱལ་པོ་གཤིན་རྗེ་ལ་ཕུལ་བ་དང་། ཆོས་ཀྱི་རྒྱལ་པོ་གཤིན་རྗེས་དེ་ལ་དྲིས་
ཤིང་བརྟགས་ནས་དགེ་བའམ། མི་དགེ་བ་ཇི་ལྟར་བགྱིས་པ་དེ་བཞིན་དུ་བསྒོ་
བ་ལ། གང་དག་ནད་པ་དེའི་དོན་དུ་བཅོམ་ལྡན་འདས་དེ་བཞིན་གཤེགས་པ་
སྨན་གྱི་བླ་བཻཌཱུརྱའི་འོད་ཀྱི་རྒྱལ་པོ་དེ་ལ་སྐྱབས་སུ་མཆིས་ཞིང་འདི་འདྲ་བའི་
སྦྱོར་བས་མཆོད་པ་བགྱིད་ན། དེའི་རྣམ་པར་ཤེས་པ་སླར་ལྡོག་ཅིང་རྨི་ལམ་
རྨིས་པ་བཞིན་དུ་བདག་ཉིད་ཀྱིས་འཚལ་བའི་གནས་དེར་མཆིས་ཏེ། ཡང་ན་ནི་
གདུགས་བདུན། ཡང་ན་ནི་གདུགས་ཉི་ཤུ་རྩ་གཅིག ཡང་ན་ནི་གདུགས་སུམ་
ཅུ་རྩ་ལྔ། ཡང་ན་ནི་གདུགས་བཞི་བཅུ་རྩ་དགུ་ལ་དེའི་རྣམ་པར་ཤེས་པ་སླར་
ལྡོག་ཅིང་དྲན་པ་རྙེད་ལ། དེ་ལ་དགེ་བ་དང་། མི་དགེ་བའི་ལས་ཀྱི་རྣམ་པར་
སྨིན་པ་བདག་ཉིད་ཀྱི་མངོན་སུམ་དུ་འགྱུར་ཏེ། སྲོག་གི་སླད་དུ་ཡང་སྡིག་པའི་



42
༄༅།བདུད་རྩི་སྨན་གྱི་མདོ་ཆོག
ལས་མི་བགྱིད་དོ།། དེ་ལྟ་ལགས་པས་དད་པའི་རིགས་ཀྱི་བུའམ། རིགས་ཀྱི་བུ་
མོ་དེ་བཞིན་གཤེགས་པ་དེ་ལ་མཆོད་པར་བགྱིའོ།། དེ་ནས་ཚེ་དང་ལྡན་པ་ཀུན་
དགའ་བོས་ བྱང་ཆུབ་ སེམས་ དཔའ་ སྐྱབས་ གྲོལ་ ལ་ འདི་ སྐད་ ཅེས་ སྨྲས་ སོ།།
རིགས་ཀྱི་བུ་བཅོམ་ལྡན་འདས་དེ་བཞིན་གཤེགས་པ་སྨན་གྱི་བླ་བཻཌཱུརྱའི་འོད་ཀྱི་
རྒྱལ་པོ་དེ་ལ་ཇི་ལྟར་མཆོད་པར་བྱ། བྱང་ཆུབ་སེམས་དཔའ་སྐྱབས་གྲོལ་གྱིས་
སྨྲས་པ། བཙུན་པ་ཀུན་དགའ་བོ་གང་དག་ནད་ཆེན་པོ་ལས་ཡོངས་སུ་ཐར་
བར་འདོད་པ་དེ་དག་གིས་ནད་པ་དེའི་དོན་དུ་ཉིན་ལན་བདུན་མཚན་ལན་
བདུན་དུ་ཡན་ལག་བརྒྱུད་དང་ལྡན་པའི་གསོ་སྦྱོང་གི་སྡོམ་པ་བླང་བར་བྱའོ།།
དགེ་སློང་གི་དགེ་འདུན་ལ་ཟས་དང་། སྐོམ་རྣམས་དང༌། ཡོ་བྱད་ཐམས་ཅད་
ཀྱིས་ཅི་ནུས་སུ་མཆོད་པ་དང་། རིམ་གྲོ་བྱའོ།། ཉིན་ལན་གསུམ་མཚན་ལན་
གསུམ་དུ་བཅོམ་ལྡན་འདས་དེ་བཞིན་གཤེགས་པ་སྨན་གྱི་བླ་བཻཌཱུརྱའི་འོད་ཀྱི་
རྒྱལ་པོ་དེའི་མཚན་ཡིད་ལ་བྱའོ།། མདོ་འདི་ལན་བཞི་བཅུ་རྩ་དགུ་གདོན་པར་
བྱའོ།། ཞག་བཞི་བཅུ་རྩ་དགུར་མར་མེ་བུད་པར་བྱའོ།། སྐུ་གཟུགས་བདུན་
བྱའོ།། སྐུ་གཟུགས་རེ་རེའི་སྤྱན་སྔར་ ཡང་མར་མེ་བདུན་བདུན་བཞག་ གོ།།
མར་མེ་རེ་རེའི་ཚད་ཀྱང་ཤིང་རྟའི་འཕང་ལོ་ཙམ་དུ་བྱ་སྟེ། ཅི་ནས་ཀྱང་ཞག་
བཞི་བཅུ་རྩ་དགུར་མར་མེ་མི་ཟད་པར་བྱའོ།། ཚོན་སྣ་ལྔ་པའི་བ་དན་བཞི་བཅུ་
རྩ་དགུ་ལས་ལྷག་པར་བྱའོ།། བཙུན་པ་ཀུན་དགའ་བོ་གཞན་ཡང་རྒྱལ་པོ་རྒྱལ་
རིགས་སྤྱི་བོ་ནས་དབང་བསྐུར་བ་རྣམས་ལ་ནད་ཀྱི་གནོད་པའམ། རང་གི་
དམག་ཚོགས་སམ། ཕ་རོལ་གྱི་དམག་ཚོགས་ཀྱི་གནོད་པའམ། རྒྱུ་སྐར་གྱི་
གནོད་པའམ། གཟའ་ཟླ་བའི་གནོད་པའམ། གཟའ་ཉི་མའི་ གནོད་པའམ།
དུས་མ་ཡིན་པའི་རླུང་དང༌། ཆར་གྱི་གནོད་པའམ། ཐན་པའི་གནོད་པ་ཡང་
རུང་སྟེ་གནོད་པ་དང༌། ནད་འགོ་བ་དང༌། འཁྲུག་པ་ཞིག་ཉེ་བར་གནས་པར་
གྱུར་ན། རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བས་དེས་སེམས་ཅན་
ཐམས་ཅད་ལ་བྱམས་པའི་སེམས་སུ་བྱ། བཙོན་དུ་བཟུང་བ་རྣམས་གཏང་བར་



༄༅སྨན་མདོ་བརྒྱད་བརྒྱ་བ།
བྱ་ཞིང་གོང་དུ་སྨོས་པ་བཞིན་དུ་བཅོམ་ལྡན་འདས་དེ་བཞིན་གཤེགས་པ་སྨན་གྱི་
བླ་བཻཌཱུརྱའི་འོད་ཀྱི་རྒྱལ་པོ་དེ་ལ་དེ་ལྟ་བུར་མཆོད་པར་བྱས་ན། རྒྱལ་པོ་རྒྱལ་
རིགས་སྤྱི་བོ་ནས་དབང་བསྐུར་བ་དེའི་དགེ་བའི་རྩ་བ་དེ་དང་། བཅོམ་ལྡན་
འདས་དེ་བཞིན་གཤེགས་པ་སྨན་གྱི་བླ་བཻཌཱུརྱའི་འོད་ཀྱི་རྒྱལ་པོ་དེའི་སྔོན་གྱི་སྨོན་
ལམ་གྱི་ཁྱད་པར་གྱིས་ཡུལ་བདེ་བ་དང་། ལོ་ལེགས་པར་འགྱུར། རླུང་དང༌།
ཆར་དུས་སུ་ལྡང་ཞིང་ལོ་ཏོག་འགྲུབ་པར་འགྱུར། ཡུལ་དེ་ན་གནས་པའི་སེམས་
ཅན་ཐམས་ཅད་ཀྱང་ནད་མེད་པ་དང༌། བདེ་བ་དང༌། མཆོག་ཏུ་དགའ་བ་
མང་བར་འགྱུར་རོ།། ཡུལ་དེར་གནོད་སྦྱིན་དང༌། སྲིན་པོ་དང༌། འབྱུང་པོ་
དང༌། ཤ་ཟ་མ་རུངས་པས་སེམས་ཅན་རྣམས་ལ་གཙེ་བར་མི་འགྱུར་རོ།། ལྟས་
ངན་པ་ཐམས་ཅད་མཐོང་བར་མི་འགྱུར་རོ།། རྒྱལ་པོ་རྒྱལ་རིགས་སྤྱི་བོ་ནས་
དབང་བསྐུར་བ་དེའི་ཚེ་དང་། མདོག་དང༌། སྟོབས་དང་། ནད་མེད་པ་དང༌།
དབང་ཕྱུག་རྣམས་མངོན་པར་འཕེལ་བར་འགྱུར་རོ། །
དེ་ནས་ཚེ་དང་ལྡན་པ་ཀུན་དགའ་བོས་བྱང་ཆུབ་སེམས་དཔའི་སྐྱབས་
གྲོལ་ལ་འདི་སྐད་ཅེས་སྨྲས་སོ།། རིགས་ཀྱི་བུ་ཇི་ལྟར་ན་ཚེ་ཡོངས་སུ་ཟད་ནས་
ཡང་མངོན་པར་སྐྱེ། བྱང་ཆུབ་སེམས་དཔའ་སྐྱབས་གྲོལ་གྱིས་སྨྲས་པ། བཙུན་
པ་ཀུན་དགའ་བོ་དུས་མ་ཡིན་པར་འཆི་བར་དགུ་ཡོད་པར་ཁྱོད་ཀྱིས་དེ་བཞིན་
གཤེགས་པ་ལས་མ་ཐོས་སམ། དེའི་ཕྱིར་སྔགས་དང་སྨན་གྱི་སྦྱོར་བ་རྣམས་
བསྟན་ཏོ།། སེམས་ཅན་ནད་ཀྱིས་བཏབ་ལ་དེ་ནད་ཚབས་མི་ཆེས་ཀྱང་སྨན་
དང༌། རོམ་གྲོ་བྱེད་པ་དང་མི་ལྡན་ནམ། ཡང་ན་སྨན་པ་སྨན་མ་ཡིན་པ་བྱེད་
པ་ཡང་ཡོད་དེ་འདི་ནི་དུས་མ་ཡིན་པར་འཆི་བ་དང་པོའོ།། དུས་མ་ཡིན་པར་
འཆི་བ་གཉིས་པ་ནི་གང་རྒྱལ་པོའི་ཆད་པས་འཆི་བའི་དུས་བྱེད་པའོ།། དུས་མ་
ཡིན་པར་འཆི་བ་གསུམ་པ་ནི་གང་དག་ཧ་ཅང་བག་མེད་དེ། བག་མེད་པར་
གནས་པ་དེ་དག་ལ་མི་མ་ཡིན་པ་དག་གིས་མདངས་འཕྲོག་པའོ།། དུས་མ་ཡིན་
པར་འཆི་བ་བཞི་པ་ནི་གང་དག་མེས་ཚིག་སྟེ་འཆི་བའི་དུས་བྱེད་པའོ།། དུས་མ་



44
༄༅།།བདུད་རྩི་སྨན་གྱི་མདོ་ཆོག
ཡིན་པར་འཆི་བ་ལྔ་བ་ནི་གང་དག་ཆུས་འཆི་བའོ། དུས་མ་ཡིན་པར་འཆི་བ་
དྲུག་པ་ནི་གང་དག་སེང་གེ་དང༌། སྟག་དང་། ལ་དང་། སྦྲུལ་དང༌། གཅན་
གཟན་ཁྲོ་བོའི་ནང་དུ་ཆུད་དེ་འཆི་བའོ།། དུས་མ་ཡིན་པར་འཆི་བ་བདུན་པ་ནི་
གང་དག་རི་གནས་གཡང་དུ་ལྷུང་བའོ།། དུས་མ་ཡིན་པར་འཆི་བ་བརྒྱད་པ་ནི་
གང་དག་དུག་དང༌། བྱད་སྟེམས་དང༌། རོ་ལངས་ཀྱི་སྦྱོར་བས་གསོད་པའོ།།
དུས་མ་ཡིན་པར་འཆི་བ་དགུ་བ་ནི་གང་དག་ཟས་དང་སྐོམ་མ་རྙེད་ནས་བཀྲེས་
པ་དང་། སྐོམ་པས་ཉེན་ཏེ་འཆི་བའི་དུས་བྱེད་པའོ།། མདོར་ན་འདི་དག་ནི་དེ་
བཞིན་གཤེགས་པས་དུས་མ་ཡིན་པར་འཆི་བ་ཆེན་པོར་བསྟན་པ་སྟེ། གཞན་
ཡང་དུས་མ་ཡིན་པར་འཆི་བ་ནི་གྲངས་མེད་དཔག་ཏུ་མེད་དོ།།
དེ་ནས་འཁོར་དེར་གནོད་སྦྱིན་གྱི་སྡེ་དཔོན་ཆེན་པོ་བཅུ་གཉིས་འདུས་
པར་གྱུར་ཏེ། གནོད་སྦྱིན་གྱི་སྡེ་དཔོན་ཆེན་པོ་ཅི་འཇིགས་དང་། གནོད་སྦྱིན་
གྱི་སྡེ་དཔོན་ཆེན་པོ་རྡོ་རྗེ་དང་། གནོད་སྦྱིན་གྱི་སྡེ་དཔོན་ཆེན་པོ་རྒྱུན་འཛིན་
དང༌། གནོད་སྦྱིན་གྱི་སྡེ་དཔོན་ཆེན་པོ་གཟའ་འཛིན་དང་། གནོད་སྦྱིན་གྱི་སྡེ་
དཔོན་ཆེན་པོ་རླུང་དང༌། གནོད་སྦྱིན་གྱི་སྡེ་དཔོན་ཆེན་པོ་གནས་བཅས་དང་།
གནོད་སྦྱིན་གྱི་སྡེ་དཔོན་ཆེན་པོ་དབང་འཛིན་དང༌། གནོད་སྦྱིན་གྱི་སྡེ་དཔོན་
ཆེན་པོ་བཏུང་འཛིན་དང་། གནོད་སྦྱིན་གྱི་སྡེ་དཔོན་ཆེན་པོ་སྨྲ་འཛིན་དང་།
གནོད་སྦྱིན་གྱི་སྡེ་དཔོན་ཆེན་པོ་བསམ་འཛིན་དང༌། གནོད་སྦྱིན་གྱི་སྡེ་དཔོན་
ཆེན་པོ་གཡོ་བ་འཛིན་དང་། གནོད་སྦྱིན་གྱི་སྡེ་དཔོན་ཆེན་པོ་རྫོགས་བྱེད་དེ།
གནོད་སྦྱིན་གྱི་སྡེ་དཔོན་ཆེན་པོ་བཅུ་གཉིས་པོ་དེ་དག་གོ། གནོད་སྦྱིན་གྱི་སྡེ་
དཔོན་ཆེན་པོ་རེ་རེ་ལ་ཡང་གཡོག་གནོད་སྦྱིན་བདུན་འབུམ་བདུན་འབུམ་ཡོད་
པ་སྟེ། དེ་དག་གིས་ཚིག་གཅིག་ཏུ་བཅོམ་ལྡན་འདས་ལ་འདི་སྐད་ཅེས་གསོལ་
ཏོ།། བཅོམ་ལྡན་འདས་སངས་རྒྱས་ཀྱི་མཐུས་ བདག་ ཅག་ གིས་ བཅོམ་ ལྡན་
འདས་དེ་བཞིན་གཤེགས་པ་སྨན་གྱི་བླ་བཻཌཱུརྱའི་འོད་ཀྱི་རྒྱལ་པོ་དེའི་མཚན་ཐོས་
ཏེ། བདག་ཅག་ལ་ཡང་ངན་འགྲོར་འཆི་བའི་འཇིགས་པ་འབྱུང་བར་མི་འགྱུར་



༄༅།སྨན་མདོ་བརྒྱད་བརྒྱ་བ།
45
རོ།། དེས་ན་བདག་ཅག་ལྷན་ཅིག་ཏུ་མཐུན་པར་ཇི་སྲིད་འཚོའི་བར་དུ་སངས་
རྒྱས་ལ་སྐྱབས་སུ་མཆིའོ།། ཆོས་ལ་སྐྱབས་སུ་མཆིའོ།། དགེ་འདུན་ལ་སྐྱབས་སུ་
མཆིའོ།། སེམས་ཅན་ཐམས་ཅད་ཀྱི་དོན་དང༌། སྨན་པ་དང་། བདེ་བའི་སླད་
དུ་སྤྲོ་བར་བགྱིའོ།། བྱེ་བྲག་ཏུ་ནི་གྲོང་ངམ། གྲོང་ཁྱེར་རམ། གྲོང་རྡལ་ལམ།
དགོན་པའི་ གནས་ གང་ན་མདོ་སྡེ་འདི་སྤྱོད་པ་ དང་། གང་ན་བཅོམ་ ལྡན་
འདས་དེ་བཞིན་གཤེགས་པ་སྨན་གྱི་བླ་བཻཌཱུརྱའི་འོད་ཀྱི་རྒྱལ་པོ་དེའི་མཚན་
འཆང་བ་དང༌། མཆོད་པ་དང༌། རིམ་གྲོ་བགྱིད་པའི་སེམས་ཅན་དེ་དག་ལ་
བདག་ཅག་ གིས་བསྲུང་བར་བགྱི། ཡོངས་ སུ་ བསྐྱང་ བར་བགྱི། གནོད་པ་
ཐམས་ཅད་ལས་ཡོངས་ སུ་ ཐར་བར་བགྱི། བསམ་ པ་ ཐམས་ ཅད་ཡོངས་ སུ་
རྫོགས་པར་བགྱིའོ།། དེ་ནས་བཅོམ་ལྡན་འདས་ཀྱིས་གནོད་སྦྱིན་གྱི་སྡེ་དཔོན་
ཆེན་པོ་དེ་དག་ལ་ལེགས་སོ་ཞེས་བྱ་བ་གནང་སྟེ། གནོད་སྦྱིན་གྱི་སྡེ་དཔོན་ཆེན་
པོ་དག་གང་གི་ཕྱིར་ཁྱོད་བཅོམ་ལྡན་འདས་དེ་བཞིན་གཤེགས་པ་སྨན་གྱི་བླ་
བཻཌཱུརྱའི་འོད་ཀྱི་རྒྱལ་པོ་དེ་ལ་བྱས་པ་གཟོ་ཞིང་ རྗེས་ སུ་དྲན་ལ་ སེམས་ ཅན་
ཐམས་ཅད་ལ་ཕན་པའི་ཕྱིར་ཞུགས་པ་ལེགས་སོ་ལེགས་སོ།།
དེ་ནས་འཁོར་དེའི་ནང་ནས་ལྷའི་བུ་ཤེས་རབ་ཆུང་ངུ་ཁ་ཅིག་འདི་སྙམ་དུ་
སེམས་ཏེ། ཇི་ལྟར་ན་སངས་རྒྱས་ཀྱི་ཞིང་གང་གའི་ཀླུང་གི་བྱེ་མ་སྙེད་འདས་པ་
ན་རྣམ་པར་བཞུགས་པའི་དེ་བཞིན་གཤེགས་པ་དེ་དག་གི་མཚན་ཐོས་པ་དང༌།
བཟུང་བ་ཙམ་གྱིས་སེམས་ཅན་ཐམས་ཅད་ཀྱི་ཡོན་ཏན་གྱི་ཁྱད་པར་འདི་ལྟ་བུར་
འགྱུར་སྙམ་མོ།། དེ་ནས་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པས་
ལྷའི་བུ་བློ་གྲོས་ཆུང་ངུ་དེ་དག་གི་སེམས་ཀྱི་ཡོངས་སུ་རྟོག་པ་ཐུགས་ཀྱིས་མཁྱེན་
ནས་དེ་བཞིན་གཤེགས་པ་ཐམས་ཅད་ཀྱི་སངས་རྒྱས་ཀྱི་ཞིང་བསྐུལ་བ་ཞེས་བྱ་
བའི་ཏིང་ངེ་འཛིན་ལ་སྙོམས་པར་ཞུགས་སོ།། བཅོམ་ལྡན་འདས་ཀྱིས་ཏིང་ངེ་
འཛིན་དེ་ལ་མཉམ་པར་གཞག་མ་ཐག་ཏུ། སྟོང་གསུམ་གྱི་སྟོང་ཆེན་པོའི་འཇིག་
རྟེན་གྱི་ཁམས་ཐམས་ཅད་རབ་ཏུ་གཡོས་སོ།། ལྷའི་ཙནྡན་གྱི་ཕྱེ་མ་དང༌། མེ་



46
༄༅།བདུད་རྩི་སྨན་གྱི་མདོ་ཆོག
ཏོག་གི་སྤྲིན་གྱི་ཆར་ཡང་བབ་པོ།། དེ་བཞིན་གཤེགས་པ་བདུན་པོ་དེ་དག་ཀྱང༌།
འཇིག་རྟེན་གྱི་ཁམས་མི་མཇེད་འདིར་གཤེགས་ཏེ། དེ་བཞིན་གཤེགས་པའི་
སྔོན་གྱི་དགེ་བའི་རྩ་བ་ལས་བྱུང་བའི་ལྷའི་སེང་གེའི་ཁྲི་ལ་བཞུགས་ཤིང་བྱང་
ཆུབ་སེམས་དཔའ་ཐམས་ཅད་ཀྱིས་ནི་བསྐོར། ལྷ་དང་། ཀླུ་དང༌། གནོད་
སྦྱིན་དང༌། དྲི་ཟ་དང་། ལྷ་མ་ཡིན་དང་། ནམ་མཁའ་ལྡིང་དང༌། མིའམ་ཅི་
དང་། ལྟོ་འཕྱེ་ཆེན་པོ་དང་། རྒྱལ་པོ་དང༌། བློན་པོ་དང༌། བྲམ་ཟེ་དང༌།
ཁྱིམ་བདག་རྣམས་ཀྱིས་ནི་ཡོངས་སུ་བསྐོར་ཏེ་ཆོས་སྟོན་ཅིང་། བཅོམ་ལྡན་
འདས་དེ་བཞིན་གཤེགས་པ་ཤཱཀྱ་ཐུབ་པ་དང་ཐབས་ཅིག་ཏུ་ཀུན་ཏུ་སྣང་ངོ༌།།
དེ་ནས་ལྷའི་བུ་དེ་དག་དང་ ཐམས་ཅད་དང་ལྡན་པའི་འཁོར་དེ་ངོ་མཚར་དུ་
གྱུར་ནས། ལེགས་ སོ་ཞེས་ བྱ་བ་ གསོལ་ ཏེ། བཅོམ་ ལྡན་འདས་དེ་བཞིན་
གཤེགས་པ་ཤཱཀྱ་ཐུབ་ པ་ལ། ལེགས་སོ་ལེགས་སོ་ཞེས་གསོལ་ནས་འཁོར་དེ་
ཐམས་ཅད་ཀྱིས་རང་རང་གི་དགེ་བའི་རྩ་བའི་བསོད་ནམས་ལས་ངེས་པར་བྱུང་
བའི་མེ་ཏོག བདུག་པ་དང༌། སྤོས་དང༌། ཕྲེང་ པ་ དང༌། བྱུག་ པ་ དང༌།
སྤུད་པ་ དང་། རྒྱན་རྣམས་ དང༌། ལྷའི་རོལ་མོའི་སྒྲ་རྣམས་ ཀྱིས་ དེ་ བཞིན་
གཤེགས་པ་དེ་དག་ལ་མངོན་པར་མཆོད་དེ། ལན་གསུམ་བསྐོར་བ་བྱས་ནས་
ཚིག་འདི་སྐད་ཅེས་གསོལ་ཏོ། ཀྱེ་མ་སངས་རྒྱས་བཅོམ་ལྡན་འདས་རྣམས་ཀྱི་
སངས་རྒྱས་ཀྱི་ཡུལ་དང་། སྔོན་གྱི་སྨོན་ལམ་གྱི་ཁྱད་པར་དང་ཐབས་ལ་མཁས་
པ་ནི་ངོ་མཚར་དུ་བགྱི་བ་ལགས་ཏེ། སེམས་ཅན་ཐམས་ཅད་སངས་རྒྱས་ཀྱི་
ཡུལ་གྱི་ཏིང་ངེ་འཛིན་འདི་ལྟ་བུ་ཐོབ་པར་གྱུར་ཅིག ཅེས་སེམས་ཅན་དེ་དག་
ཐམས་ཅད་ཀྱིས་སྨོན་ལམ་དེ་སྐད་བཏབ་པོ།། དེ་ནས་འཇམ་དཔལ་གཞོན་ནུར་
གྱུར་པ་སྟན་ལས་ལངས་ཏེ། ཐལ་མོ་སྦྱར་ནས་དེ་བཞིན་གཤེགས་པ་དེ་དག་ལ་
ལན་བདུན་བསྐོར་བ་བྱས་ཏེ། དེ་བཞིན་གཤེགས་པ་དེ་དག་ལ་འདི་སྐད་ཅེས་
གསོལ་ཏོ། ཀྱེ་མ་དེ་བཞིན་གཤེགས་པ་རྣམས་ཀྱི་ཏིང་ངེ་འཛིན་གྱི་བྱིན་གྱིས་
བརླབས་དང་། ཐབས་ལ་མཁས་པ་དང༌། སེམས་ཅན་ཡོངས་སུ་སྨིན་པར་



༄༅སྨན་མདོ་བརྒྱད་བརྒྱ་བ།
47
མཛད་པ་ནི་བསམ་གྱིས་མི་ཁྱབ་པོ།། ཡང་བཅོམ་ལྡན་འདས་ཇི་ལྟར་སླད་མའི་
ཚེ། སླད་མའི་དུས་ན་སེམས་ཅན་བསོད་ནམས་ཆུང་བ་བྲོ་ནད་སྣ་ཚོགས་ཀྱིས་
ལུས་ཡོངས་སུ་གཟིར་བ། གནོད་སེམས་སུ་གྱུར་པ། གཟའ་དང་། རྒྱུ་སྐར་གྱི་
གནོད་པ་བྱུང་བ། འཆི་བ་དང་། དགྲ་དང་། དགོན་པས་གནོད་པར་གྱུར་པ་
ཐམས་ཅད་འཇིགས་པ་ཐམས་ཅད་ལས་བསྐྱབ་པ་དང་། འདུའམ་མགོན་བགྱི་
བ་དག། སེམས་ཅན་དེ་དག་གིས་བཅངས་སམ། བཀླགས་སམ། ཡི་གེར་འདྲི་
འམ། ཡི་གེར་འདྲིར་སྩོལ་ཏམ། མདོར་ན་དེ་བཞིན་གཤེགས་པས་དགོངས་པ་
དང་། དེ་བཞིན་གཤེགས་པ་མཐོང་བ་དང་། བསམ་པ་ཐམས་ཅད་ཡོངས་སུ་
རྫོགས་པར་འགྱུར་བ་དང་། ལོག་པར་ལྟུང་བར་མི་མཆི་བ་དང་། དུས་མ་
ལགས་པར་འགུམ་པར་མི་འགྱུར་བར་དེ་བཞིན་གཤེགས་པའི་སྔོན་གྱི་སྨོན་ལམ་
གྱིས་བྱིན་གྱིས་བརླབས་པའི་གཟུངས་ཀྱི་ཚིག་དེ་ལྟ་བུ་བཤད་དུ་གསོལ། དེ་ནས་
སངས་རྒྱས་བཅོམ་ལྡན་འདས་དེ་དག་གིས་འཇམ་དཔལ་གཞོན་ནུར་གྱུར་པ་ལ།།
ལེགས་སོ་ཞེས་བྱ་བ་གནང་སྟེ། འཇམ་དཔལ་ལེགས་སོ་ལེགས་སོ།། འཇམ་
དཔལ་སེམས་ཅན་ཐམས་ཅད་ཀྱི་དོན་དང་སྙིང་རྗེ་བའི་ཕྱིར། ཁྱོད་ཀྱི་སྤོབས་པ་
དེ་ནི་དེ་བཞིན་གཤེགས་པའི་བྱིན་གྱིས་བརླབས་ཀྱིས་སྐྱེས་སོ།། ཡང་ལེགས་པར་
རབ་ཏུ་ཉོན་ལ་ཡིད་ལ་ཟུངས་ཤིག་དང་བཤད་དོ།། འཇམ་དཔལ་དེ་བཞིན་
གཤེགས་པའི་ཏིང་ངེ་འཛིན་གྱི་སྟོབས་བསྐྱེད་པའི་བིཌཱུརྱའི་འོད་ཅེས་བྱ་བའི་
གཟུངས་ཡོད་དེ། རིགས་ཀྱི་བུའམ། རིགས་ཀྱི་བུ་མོ་སེམས་ཅན་ཐམས་ཅད་
སྙིང་རྗེ་བའི་སེམས་ཀྱིས་གཟུངས་དེ་བཟུང་ངམ། བཀླགས་སམ། མཆོད་ན་
བསམ་པ་ཐམས་ཅད་ཡོངས་སུ་རྫོགས་པར་འགྱུར། དེ་བཞིན་གཤེགས་པས་
དགོངས་ཤིང་དེ་བཞིན་གཤེགས་པ་མཐོང་བར་འགྱུར། ལས་ཀྱི་སྒྲིབ་པ་ཐམས་
ཅད་རྣམ་པར་དག་པའི་ སངས་ རྒྱས་ཀྱི་ཞིང་དུ་སྐྱེ་བར་འགྱུར་ རོ།། འཇམ་
དཔལ་གྱིས་གསོལ་ པ། བཅོམ་ ལྡན་ འདས་ དེ་ བཞིན་ གཤེགས་ པའི་ ཏིང་ངེ་
འཛིན་གྱི་སྟོབས་བསྐྱེད་པ་བཻཌཱུརྱའི་འོད་ཅེས་བགྱི་བའི་གཟུངས་དེ་གང་ལགས།



48
༄༅།བདུད་རྩི་སྨན་གྱི་མདོ་ཆོག
དེ་ནས་དེ་བཞིན་གཤེགས་པ་དེ་དག་གིས་གསུང་དབྱངས་གཅིག་གིས་གཟུངས་
ཀྱི་ཚིག་འདི་དག་བཀའ་སྩལ་ཏོ། ཏདྱ་ཐཱ། གྷུ་མེ་གྷུ་མེ། ཨི་མི། ནི་མི་ཧི། མ་
ཏི་མ་ཏི། སཔྟ་ཏ་ཐཱ་ག་ཏ་སམཱ་དྷ་དྷི་ཊྛི་ཏེ། ཨ་ཏི་མ་ཏེ། པཱ་ལ་པཱ་པཾ་ཤོ་དྷ་ནི།
སརྦ་པཱ་པཾ་ནཱ་ཤ་ཡ། མ་མ་བུདྡྷེ། བུདྡྷོཏྟ་མེ། ཨུ་མེ། ཀུ་མེ། བུདྡྷཀྵེ་ཏྲ་པ་རི་
ཤུདྷ་ནི། དྷ་མེ། ནི་དྷ་མེ། མེ་རུ་མེ་རུ། མེ་རུ་ཤི་ཁ་རེ། སརྦ་ཨཀཱ་ལ་མྲ་སྐྱུ་ནི་
བཱ་ར་ཎི། བུདྡྷེ་སུ་བུདྡྷེ། བུདྡྷ་དྷིཊྛིན། རཀྵནུ་མེ། སརྦ་དེ་བཱ། ས་མེ་ཨ་ས་
མེས་མནཱ་ཧར་ནུ་མེ། སརྦ་བུདྡྷ། བོ་དྷི་ས་ཏྭཱ་ནཾ། ཤ་མེ་ཤ་མེ། པྲ་ཤ་མཆུ་མེ་
སརྦ་ཨི་ཏུ་པ་དྲ་བ་བྱཱ་དྷ་ཡ། པཱུ་ར་ཎི་པཱུ་ར་ཎི། པཱུ་ར་ཡ་མི། སརྦ་ཨཱ་ཤཱ་ཡ་བི་
ཌཱུརྱའི་པྲ་ཏི་བྷ་སེ་སརྦ་པཱ་པཾ་ཀྵ་ཡཾ་ཀ་རི་སྭཱཧཱ། གཟུངས་འདི་བཀའ་སྩལ་བའི་ཚེ་
སྣང་བ་ཆེན་པོ་བྱུང་སྟེ། ས་ཆེན་པོ་གཡོས་ནས་རྫུ་འཕྲུལ་རྣམ་པར་འཕྲུལ་བ་
དག་སྣང་ངོ༌།། འཁོར་ཇི་ལྟར་ལྷགས་པ་དེས་ཀྱང་ལྷའི་སྤོས་དང༌། བདུག་པ་
རྣམས་ཀྱིས་དེ་བཞིན་གཤེགས་པ་དེ་དག་ལ་མཆོད་ནས། ལེགས་སོ་ཞེས་བྱ་བ་
གསོལ་ཏོ། ལན་བདུན་བསྐོར་བ་བྱས་སོ།། དེ་ནས་སངས་རྒྱས་བཅོམ་ལྡན་
འདས་དེ་དག་གིས་འདི་སྐད་ཅེས་བཀའ་སྩལ་ཏོ།། རིགས་ཀྱི་བུའམ། རིགས་
ཀྱི་བུ་མོ་གང་ལ་ལ་ཞིག། གཟུངས་འདི་འཆང་ངམ། ཀློག་གམ། མཆོད་དམ།
གཙང་མར་བྱས་ཏེ། ཕྱོགས་གཙང་མར་འཕགས་པའི་ཡན་ལག་བརྒྱད་དང་
ལྡན་པར་བྱས་ལ། སེམས་ཅན་ཐམས་ཅད་ལ་མཆོག་ཏུ་སྙིང་རྗེ་བས། དེས་དེ་
བཞིན་གཤེགས་པ་བདུན་པོ་དེ་དག་གི་སྐུ་གཟུགས་བྱས་ལ། དེ་བཞིན་གཤེགས་
པ་འདི་དག་ལ་མེ་ཏོག་དང་། བདུག་པ་དང༌། མར་མེ་དང་། སྤོས་དང་།
ཕྲེང་བ་དང༌། རོལ་མོའི་སྒྲ་དང༌། རྒྱལ་མཚན་དང་། བ་དན་རྣམས་ཀྱིས་
མཆོད་པ་བྱེད་ཅིང་། ཉི་མ་བདུན་དུ་འཕགས་པའི་ཡན་ལག་བརྒྱད་ལ་གནས་
ཏེ། གཟུངས་ཀྱི་ཚིག་འདི་དག་ལན་སྟོང་རྩ་བརྒྱད་དུ་བཏོན་ན། དེ་ལ་དེ་
བཞིན་གཤེགས་པ་རྣམས་དགོངས་པར་འགྱུར། བྱང་ཆུབ་སེམས་དཔའ་ཐམས་
ཅད་སེམས་པར་འགྱུར། རྡོ་རྗེ་འཛིན་ཐམས་ཅད་ཀྱང་ཡང་དག་པར་བསྲུང་



༄༅སྨན་མདོ་བརྒྱད་བརྒྱ་བ།།
བར་འགྱུར། ལྷ་ཐམས་ཅད་དང་། བརྒྱ་བྱིན་དང་། ཚངས་པ་ཐམས་ཅད་
དང༌། རྒྱལ་པོ་བཞི་པོ་དག་གིས་ཀྱང་ཡོངས་སུ་བསྐྱང་བར་འགྱུར། མཚམས་
མེད་པ་ལྔ་ལ་ སོགས་པ་ལས་ཀྱི་སྒྲིབ་པ་ ཐམས་ཅད་ཀྱང་ཡོངས་སུ་བྱང་བར་
འགྱུར། ནད་ཐམས་ཅད་ཀྱིས་མི་བཏབ་པར་འགྱུར། རིང་དུ་འཚོ་བར་འགྱུར།
དུས་མ་ཡིན་པར་འཆི་བའི་འཇིགས་ པ་ ཐམས་ ཅད་ལས་ཡོངས་ སུ་ ཐར་བར་
འགྱུར། འཆི་བ་དང་། དགྲ་དང༌། དགོན་པའི་གནོད་པ་དང༌། འཐབ་པ་
དང་། རྩོད་པ་ དང་། འགྱེད་པ་ ཐམས་ཅད་རབ་ཏུ་ཞི་བར་འགྱུར། དགྲ་
ཐམས་ཅད་ཀྱི་དབང་དུ་མི་འགྲོ་བར་འགྱུར། ཅི་བསམས་པའི་བསམ་པ་ཐམས་
ཅད་ཡོངས་སུ་རྫོགས་པར་འགྱུར་རོ།། དེ་ནས་བྱང་ཆུབ་སེམས་དཔའ་ལག་ན་
རྡོ་རྗེ་དང་། ལྷའི་དབང་པོ་བརྒྱ་བྱིན་དང་། རྒྱལ་པོ་ཆེན་པོ་བཞི་དག་གིས།
བཅོམ་ལྡན་འདས་ག་ལ་བ་དེའི་ལོགས་སུ་ཐལ་མོ་སྦྱར་བ་བཏུད་ནས། བཅོམ་
ལྡན་འདས་ལ་འདི་སྐད་ཅེས་གསོལ་ཏོ། བཅོམ་ལྡན་འདས་བདག་ཅག་གིས་དེ་
བཞིན་གཤེགས་པ་རྣམས་ཀྱི་སྔོན་གྱི་སྨོན་ལམ་གྱི་ཁྱད་པར་རྒྱས་པ་ཡང་ཐོས།
བཅོམ་ལྡན་འདས་བདག་ཅག་གིས་དེ་བཞིན་གཤེགས་པ་རྣམས་ཀྱང་མངོན་དུ་
མཐོང་སྟེ་མཆོད་པ་བགྱིས་སོ།། ཡང་བཅོམ་ལྡན་འདས་ས་ཕྱོགས་གང་ན་དེ་
བཞིན་གཤེག་པ་རྣམས་ཀྱི་མཚན་དང༌། གཟུངས་ཀྱི་ཚིག་འདི་དག་སྤྱོད་པ་དེར།
བདག་ཅག་གཡོག་དང་བཅས་ཏེ་མཆི་བར་བགྱིའོ།། རིགས་ཀྱི་བུའམ། རིགས་
ཀྱི་བུ་མོ་གང་ཞིག་འཆང་བ་དང་། ཀློག་པ་དང་། མཆོད་པར་བགྱིད་པ་དང་།
ཡི་གེར་འདྲི་བ་དང་། ཡི་གེར་འདྲིར་སྩོལ་བ་དེར་བདག་ཅག་མཐུན་པར་ལྷན་
ཅིག་ཏུ་མཆིས་ཏེ། རིགས་ཀྱི་བུའམ། རིགས་ཀྱི་བུ་མོའམ། རྒྱལ་པོའམ་རྒྱལ་
པོའི་བློན་པོ་ མདོ་ སྡེའི་ དབང་ པོ་ འཛིན་ པ་ དང༌། འདྲི་ བ་ དེ་ ལ་ དེ་ བཞིན་
གཤེགས་པའི་བྱིན་གྱི་རླབས་ཀྱིས་བསྲུང་བར་བགྱིའོ།། གྲོང་དང་། གྲོང་ཁྱེར་
དང་། ཕྱོགས་ཀྱང་ཡོངས་སུ་བསྐྱང་བར་བགྱིའོ།། འཆི་བ་དང་། དགྲ་དང་།
དགོན་པའི་གནོད་པ་དང༌། ནད་ཐམས་ཅད་རབ་ཏུ་ཞི་བར་བགྱིའོ།། བདག་



50
༄༅།བདུད་རྩི་སྨན་གྱི་མདོ་ཆོག
ཅག་ནི་དེ་བཞིན་གཤེགས་པ་དང་སེམས་ཅན་ཐམས་ཅད་བྱམས་པ་དང༌། བྱས་
པ་གཟོ་བ་ལགས་ཏེ། དུས་མ་ལགས་པར་འགུམ་པ་ ཐམས་ཅད་བཟློག་པར་
བགྱིའོ།། འཐབ་པ་དང༌། འཐབ་མོ་དང༌། རྩོད་པ་དང་། འགྱེད་པ་ཐམས་
ཅད་རབ་ཏུ་ཞི་བར་བགྱིའོ།། ཇི་ལྟར་བསམས་པ་དང༌། སེམས་དང་ཡིད་བདེ་
བ་དང༌། ལོངས་སྤྱོད་དང་། དབང་ཕྱུགས་དང༌། ནོར་དང་། འབྲུ་རྣམས་
འཕེལ་བར་བགྱིའོ།། དུས་ ཐམས་ ཅད་དུ་བསྲུང་བར་བགྱིའོ། བཅོམ་ ལྡན་
འདས་བདག་ ཅག་གིས་ རང་གི་བྲོ་བོར་ བ་ དང་། དམ་བཅས་པ་འདི་དག་
རིགས་ཀྱི་བུའམ། རིགས་ཀྱི་བུ་མོ་དེས་རྗེས་སུ་དྲན་པར་བགྱིའོ།། ཏདྱ་ཐཱ། ཨ་
གླུ། མ་གླུ། ཏ་ར་གླུ། མ་མ་གླུ། གླུ་རེ། ཧཱ་ཧུ་ཧེ། མ་མ་སྨྲ་མ། ཛུ་ཛུ་རི།
ཛུ་རི་ སཱཧཱ། གང་ ལ་ ལ་ ཞིག་ དེ་ བཞིན་ གཤེགས་ པའི་ མཚན་ རྣམས་ དང་།
གཟུངས་ཀྱི་ཚིག་འདི་དག་འཆང་བ་དང་། ཀློག་པ་དང༌། ཡི་གེར་འབྲི་བ་དང༌།
ཡི་གེར་འབྲིར་སྩོལ་བ་དང་། རབ་ཏུ་གུས་པར་མཆོད་པ་བགྱིད་པ་དེ་ནི་ངན་
སོང་གསུམ་དུ་མི་འཆི་བར་རིག་པར་བགྱི་སྟེ། དེ་བླ་ན་མེད་པ་ཡང་དག་རྫོགས་
པའི་བྱང་ཆུབ་ལས་སླར་མི་ལྡོག་པར་འགྱུར། ཇི་ལྟར་འཚལ་བའི་སངས་རྒྱས་ཀྱི་
ཞིང་དེ་དག་ཏུ་སྐྱེ་བར་འགྱུར། དེ་བཞིན་གཤེགས་པ་རྣམས་མཐོང་བར་འགྱུར།
ཚེ་རབས་དྲན་པར་འགྱུར། ཏིང་ངེ་འཛིན་དང་། གཟུངས་ཀྱང་ཐོབ་པར་
འགྱུར་རོ།། དེ་ ནས་ བྱང་ ཆུབ་ སེམས་ དཔའ་ ལག་ ན་ རྡོ་ རྗེས། དེ་ བཞིན་
གཤེགས་པ་དེ་དག་ལ་འདི་སྐད་ཅེས་གསོལ་ཏོ།། རིགས་ཀྱི་བུའམ། རིགས་ཀྱི་
བུ་མོ་མདོ་སྡེའི་དབང་པོ་འཛིན་པ་དེ་དག་གི་དོན་དུ། བདག་གིས་གཟུངས་ཀྱི་
གསང་སྔགས་ཀྱི་གཞི་རྣམས་རབ་ཏུ་སྩལ་བར་བགྱི་ཡིས། སངས་རྒྱས་བཅོམ་
ལྡན་འདས་རྣམས་བདག་ལ་དགོངས་སུ་གསོལ། དེ་ནས་སངས་རྒྱས་བཅོམ་
རྒྱས་འདས་དེ་དག་གིས་གསུང་གཅིག་གིས། བྱང་ཆུབ་སེམས་དཔའ་ལག་ན་རྡོ་
རྗེ་ལ་ལེགས་སོ་ཞེས་བྱ་བ་གནང་སྟེ། ལག་ན་རྡོ་རྗེ་ལེགས་སོ་ལེགས་སོ།། ལག་
ན་རྡོ་རྗེ་ཁྱོད་ལ་དགོངས་ཟིན་གྱིས། མདོ་སྡེའི་དབང་པོ་འཛིན་པ་དེ་དག་ལ་



སྨན་མདོ་བརྒྱད་བརྒྱ་བ།
3j
ཕན་པར་འདོད་པ་དང་། རེ་བ་ཐམས་ཅད་ཡོངས་སུ་རྫོགས་པར་བྱ་བའི་ཕྱིར་
གཟུངས་ཀྱི་གསང་སྔགས་ཀྱི་གཞི་དེ་དག་སྨོས་ཤིག དེ་བྱང་ཆུབ་སེམས་དཔའ་
སེམས་དཔའ་ཆེན་པོ་ལག་ན་རྡོ་རྗེས་གཟུངས་ཀྱི་གསང་སྔགས་ཀྱི་གཞི་འདི་དག་
སྨྲས་སོ།། ཡང་དག་པར་རྫོགས་ པའི་ སངས་ རྒྱས་ བདུན་པོ་དེ་དག་ལ་ ཕྱག་
འཚལ་ལོ།། རྡོ་རྗེ་འཛིན་ཐམས་ཅད་ལ་ཕྱག་འཚལ་ལོ། ཏདྱ་ཐཱ། ཨོཾ་བཛྲ་བཛེ།
མ་ཧཱ་བཛེ། བཛེ་པཱ་ཤ་དྷཱ་ར་ཎི། ས་མ་ས་མ། ས་མནྟ། ཨ་པྲ་ཏི་ཧ་ཏ་བཛེ།
ཤ་མ་ཤ་མ། པྲ་ཤ་མཆུ། སརྦ་བྱཱ་དྷ་ཡ། ཀུ་རུ་ཀུ་རུ་སརྦ་ཀརྨ་ཎི། ས་མ་ཡ་
མ་ནུ་སྨྲ་ར། བྷ་ག་ཝཱན་བཛྲ་པཱ་ཎི། སརྦ་ཨཱ་ ཤཱ་ མ་མེ་པ་རི་པཱུ་ར་ཡེ་ སྭཱ་ ཧཱ།
བཅོམ་ལྡན་འདས་གང་ལ་ལ་ཞིག་དེ་བཞིན་གཤེགས་པ་འདི་དག་གི་མཚན་དང་།
སྔོན་གྱི་སྨོན་ལམ་གྱི་ཁྱད་པར་རྒྱས་པ་དང། ཆོས་ཀྱི་རྣམ་གྲངས་འདི་འཆང་བ་
དང་། ཀློག་པ་དེའི་རེ་བ་ཐམས་ཅད་བདག་གིས་ཡོངས་སུ་བསྐང་བར་བགྱི།
དོན་ཐམས་ ཅད་ཀྱང་བསྒྲུབ་པར་བགྱིའོ།། གལ་ཏེ་དེས་ བདག་ མཐོང་ བར་
འཚལ་ན། ཆོས་ཀྱི་རྣམ་གྲངས་འདི་ཡི་གེར་འབྲིར་སྩོལ་བར་བགྱི། དེ་བཞིན་
གཤེགས་པ་འདི་དག་གི་སྐུ་གཟུགས་བདུན་ཀྱང་བགྱི། རྡོ་རྗེ་འཛིན་ཀྱང་སྐུ་
གདུང་དང་བཅས་པར་བགྱི། དེ་བཞིན་གཤེགས་པ་དེ་དག་ལ་ཡང་ཇི་སྐད་གོང་
དུ་སྨོས་པ་བཞིན་དུ། སྤོས་དང་། བདུག་པ་དང༌། མར་མེ་དང༌། ཕྲེང་བ་
དང༌། རྒྱན་དང་། རོལ་མོའི་སྒྲ་དང་། སིལ་སྙན་དང་། ཕག་རྡོག་པ་རྣམས་
ཀྱིས་མཆོད་དེ་བསྐོར་བར་བགྱི། གཟུངས་ཀྱི་གསང་སྔགས་ཀྱི་གཞི་འདི་དག་
ཀྱང་གདོན་པར་བགྱི། སེམས་ཅན་ཐམས་ཅད་ལ་ཡང་ཕན་པའི་སེམས་དང་།
བྱམས་པའི་སེམས་སུ་བགྱི། འཕགས་པའི་ཡན་ལག་བརྒྱད་པའི་བསྙེན་གནས་
ལ་གནས་ཏེ། ལན་གསུམ་ཁྲུས་བགྱི་ཞིང་། གོས་ལན་གསུམ་བརྗེ་བར་བགྱི།
ཚེས་བརྒྱད་ནས་བརྩམས་ཏེ། ཟླ་བ་ཕྱི་མ་བཅོ་ལྔ་ ཉའི་བར་དུ་ཉིན་གཅིག་
བཞིན་རིག་སྔགས་ལན་བརྒྱ་རྩ་བརྒྱད་བཟླས་ན། དེ་དག་ལ་བདག་གིས་རྨི་ལམ་
དུ་མཐོང་བ་སྩལ་བར་བགྱི། འཕེལ་བའི་བཀའ་མཆིད་ཀྱང་བགྱི། རེ་བ་ཐམས་



_52
༄༅།བདུད་རྩི་སྨན་གྱི་མདོ་ཆོག
ཅད་ཀྱང་ཡོངས་སུ་བསྐང་བར་བགྱིའོ།། དེ་ནས་བྱང་ཆུབ་སེམས་དཔའི་འཁོར་
དེ་དག་ཐམས་ཅད་ཀྱིས། བྱང་ཆུབ་སེམས་དཔའ་ལག་ན་རྡོ་རྗེ་ལ་ལེགས་སོ་
ཞེས་བྱ་བ་བྱིན་ཏེ། ལག་ན་རྡོ་རྗེ་ཁྱོད་ཀྱིས་གཟུངས་ཀྱི་གསང་སྔགས་ཀྱི་གཞི་
འདི་དག་ལེགས་པར་སྨྲས་པ། ལེགས་སོ་ལེགས་སོ།། དེ་བཞིན་གཤེགས་པ་དེ་
དག་གིས་ཀྱང་འདི་སྐད་ཅེས་བཀའ་སྩལ་ཏོ། ལག་ན་རྡོ་རྗེ་ངེད་ཀྱིས་སེམས་
ཅན་ཐམས་ཅད་ཀྱི་དོན་དང༌། ཕན་པ་དང་། རེ་བ་ ཐམས་ཅད་ཡོངས་སུ་
བསྐང་བའི་ ཕྱིར། གཟུངས་ ཀྱི་ གསང༌ སྔགས་ ཀྱི་ གཞི་ འདི་ དག་ བྱིན་ གྱིས་
བརླབས་སོ།།
དེ་ནས་ སངས་ རྒྱས་ བཅོམ་ ལྡན་ འདས་ དེ་ དག་ གིས་ བརྒྱ་བྱིན་ དང༌།
ཚངས་པ་དང༌། འཇིག་རྟེན་སྐྱོང་བ་རྣམས་ལ་བོས་ཏེ་བཀའ་སྩལ་པ། གྲོགས་
པོ་དག་ཁྱེད་ལ་ཆོས་ཀྱི་རྣམ་གྲངས་ཆེན་པོ་འདི་རྗེས་སུ་གཏད་ཀྱིས། ཁྱེད་ཀྱིས་
ཅི་ནས་ཀྱང་ཆོས་ཀྱི་རྣམ་གྲངས་ཆེན་པོ་དེ་བཞིན་གཤེགས་པ་དང་མཚུངས་པ།
སྡིག་པ་ཐམས་ཅད་བྱང་བར་བྱེད་པ། རེ་བ་ཐམས་ཅད་ཡོངས་སུ་སྐོང་བ་འདི་
ཕྱི་མའི་ཚེ་ཕྱི་མའི་དུས་ལྔ་བརྒྱ་པ་ཐ་མ་ལ་སེམས་ཅན་བསོད་ནམས་ཆུང་ངུ་།
དམ་པའི་ཆོས་སྤོང་བ། འཕགས་པ་ལ་སྐུར་བ་འདེབས་པ་རྣམས་ཀྱི་ལག་ཏུ་
མྱུར་དུ་ནུབ་པར་མི་འགྱུར་བར་སྲུང་ཤིག། དེ་ནས་ཚེ་དང་ལྡན་པ་ཀུན་དགའ་
བོ་སྟན་ལས་ལངས་ཏེ། བླ་གོས་ཕྲག་པ་གཅིག་ཏུ་གཟར་ནས། པུས་མོ་གཡས་
པའི་ལྷ་ང་ས་ལ་བཙུགས་ཏེ། བཅོམ་ལྡན་འདས་ག་ལ་བ་དེའི་ལོགས་སུ་ཐལ་མོ་
སྦྱར་བ་བཏུད་ནས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། བཅོམ་
ལྡན་འདས་ཆོས་ཀྱི་རྣམ་གྲངས་འདིའི་མིང་ཅི་ལགས། འདི་ཇི་ལྟར་གཟུང་བར་
བགྱི། བཅོམ་ལྡན་འདས་ཀྱིས་བཀའ་སྩལ་བ། ཀུན་དགའ་བོ་དེའི་ཆོས་ཀྱི་རྣམ་
གྲངས་འདི་དེ་བཞིན་གཤེགས་ པ་ དགྲ་ བཅོམ་ པ་ཡང་དག་པར་རྫོགས་པའི་
སངས་རྒྱས་བདུན་གྱི་སྔོན་གྱི་སྨོན་ལམ་གྱི་ཁྱད་པར་རྒྱས་པ་ཞེས་བྱ་བར་ཡང་
ཟུངས་ཤིག བྱང་ཆུབ་སེམས་དཔའ་ལག་ན་རྡོ་རྗེས་དམ་བཅས་པ་ཞེས་བྱ་བར་



༄༅སྨན་མདོ་བརྒྱུད་བརྒྱ་བ།
།
ཡང་ཟུངས་ ཤིག ལས་ཀྱི་སྒྲིབ་ པ་ ཐམས་ ཅད་རྣམ་ པར་སྦྱོང་ཞིང་། རེ་བ་
ཐམས་ཅད་ཡོངས་སུ་སྐོང་བ་ཞེས་བྱ་བར་ཡང་ཟུངས་ཤིག གནོད་སྦྱིན་གྱི་སྡེ་
དཔོན་ཆེན་པོ་བཅུ་གཉིས་ཀྱིས་དམ་བཅས་པ་ཞེས་བྱ་བར་ཡང་ཟུངས་ཤིག
བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས། འཇམ་དཔལ་གཞོན་
ནུར་གྱུར་པ་དང༌། བྱང་ཆུབ་སེམས་དཔའ་དེ་དག་དང་། གསང་བའི་བདག་
པོ་ལག་ན་རྡོ་རྗེ་དང་། ཐམས་ཅད་དང་། ལྡན་པའི་འཁོར་དེ་དག་དང༌། ལྷ་
དང༌། མི་དང༌། ལྷ་མ་ཡིན་དང༌། དྲི་ཟར་བཅས་པའི་འཇིག་རྟེན་ཡི་རངས་
ཏེ། བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ།། འཕགས་པ་
དེ་བཞིན་གཤེགས་པ་བདུན་གྱི་སྔོན་གྱི་སྨོན་ལམ་གྱི་ཁྱད་པར་རྒྱས་པ་ཞེས་བྱ་བ་
ཐེག་པ་ཆེན་པོའི་མདོ་བརྒྱད་བརྒྱ་པ་རྫོགས་སོ།། རྒྱ་གར་གྱི་མཁན་པོ་ཛི་ན་མི་ཏྲ་
དང༌། དཱ་ན་ཤཱི་ལ་དང༌། ཤི་ལེནྡྲ་བོ་དྷི་དང༌། ཞུ་ཆེན་གྱི་ལོ་ཙྪ་བ་བནྡེ་ཡེ་ཤེས་
སྡེས་བསྒྱུར་ཅིང་ཞུས་ཏེ་སྐད་གསར་ཆད་[བཅད ]ཀྱིས་ཀྱང་བཅོས་ནས་བཏན་
[གཏན]ལ་ཕབ་པའོ།། སརྦ་མངྒལཾ། དགེའོ།། དགེའོ།། དགེའོ།



54
༄༅།བཅོམ་ལྡན་འདས་སྨན་བླའི་མདོ་ཆོག་སྙིང་
པོ་བསྡུས་པ་ཡིད་བཞིན་ནོར་བུ་ཞེས་
བྱ་བ་བཞུགས་སོ།།
བློ་བཟང་ཆོས་ཀྱི་རྒྱལ་མཚན།
ན་མོ་གུ་རུ་མུ་ནི་ཨིནྡྲ་ཡ། གང་གི་མཚན་ཙམ་ཐོས་པའི་ཆུ་རྒྱུན་གྱིས།།
མནར་མེད་མེ་ཡང་རབ་ བསིལ་ པད་མཚོ་ལྟར། བསྒྱུར་མཛད་སྙིགས་ མའི་
མགོན་པོ་བདེ་གཤེགས་བདུན།། ཤཱཀྱའི་ཏོག་དང་བཅས་པའི་ཞབས་བཏུད་
ནས།། མཆོག་དམན་བྱ་བས་གཡེངས་ཤིང་རྣམ་དཔྱོད་ཀྱིས།། སྙིགས་མའི་རྒྱལ་
བ་བདུན་གྱི་རྣམ་ཐར་ལ།། མོས་པའི་བློ་ལྡན་དག་ལའང་ཕན་པའི་ཕྱིར།། མདོ་
མཆོག་བདུད་རྩིའི་ཡང་ཞུན་སྙིང་པོ་བྲིས།། འདིར་སྙིགས་མའི་དུས་སུ་མཐུ་དང་
བྱིན་བརླབས་ཆེས་ཆེར་མྱུར་བར་འཕགས་པའི་བཀའ་མི་འགྱུར་བས་ཞལ་གྱིས་
བཞེས་པ། སྙིགས་མའི་མགོན་པོ་བདེ་གཤེགས་བདུན་གྱི་ཐུགས་དམ་བསྐུལ་
བའི་སྙིང་པོའི་ཡང་ སྙིང་པོ་ཉམས་སུ་ལེན་པར་འདོད་ པས་ ཕྱོགས་བཅུ་དུས་
གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་
ལས་ཐམས་ཅད་ཀྱི་ངོ་པོར་གྱུར་པ་ཆོས་ཀྱི་ཕུང་པོ་སྟོང་ཕྲག་བརྒྱད་ཅུ་རྩ་བཞིའི་
འབྱུང་གནས། འཕགས་པའི་དགེ་འདུན་ཐམས་ཅད་ཀྱི་མངའ་བདག དྲིན་
ཅན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ལ་སྐྱབས་
སུ་མཆིའོ།། སངས་རྒྱས་ལ་སྐྱབས་སུ་མཆིའོ།། ཆོས་ལ་སྐྱབས་སུ་མཆིའོ།། དགེ་
འདུན་ལ་སྐྱབས་སུ་མཆིའོ།། བཅོམ་ལྡན་འདས་སྨན་གྱི་བླ་བདེ་བར་གཤེགས་པ་



སྨན་བླའི་མདོ་ཆོག་སྙིང་པོ་བསྡུས་པ་ཡིད་བཞིན་ནོར་བུ།
55
མཆེད་བརྒྱད་ཀྱི་ལྷ་ཚོགས་འཁོར་དང་བཅས་པ་རྣམས་ལ་སྐྱབས་ སུ་ མཆིའོ།།
སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཐོབ་པར་བྱ།། དེའི་
ཆེད་དུ་བཅོམ་ལྡན་འདས་བདེ་བར་གཤེགས་པ་བརྒྱད་ཀྱི་ལྷ་ཚོགས་འཁོར་དང་
བཅས་པ་རྣམས་ལ་ཕྱག་འཚལ་ཐུགས་དམ་བསྐུལ་བ་ལ་སོགས་པའི་ལམ་གྱི་རིམ་
པ་ལ་གནས་པར་བྱའོ།། བདག་དང་སྣང་བ་ཐམས་ཅད་ཆོས་ཀྱི་དབྱིངས་ཀྱི་
རང་བཞིན་ཡིན་པ་ལ། དེ་ལྟར་མ་རྟོགས་པའི་སེམས་ཅན་ཐམས་ཅད་བདེ་བ་
དང་བདེ་བའི་རྒྱུ་དང་ལྡན་པར་བྱ། སྡུག་བསྔལ་དང་སྡུག་བསྔལ་གྱི་རྒྱུ་དང་
བྲལ་བར་བྱ། སྡུག་བསྔལ་མེད་པའི་བདེ་བ་དང་མི་འབྲལ་བར་བྱ། བདེ་སྡུག་
གི་རྒྱུ་ཆགས་སྡང་ཉེ་རིང་གཉིས་དང་བྲལ་བའི་བཏང་སྙོམས་ལ་གནས་པར་བྱའོ།།
མཆོག་བདེན་རྒྱལ་བ་སྲས་བཅས་བྱིན་བརླབས་དང་།། ཚོགས་གཉིས་མངའ་
ཐང་ཆོས་དབྱིངས་དག་པའི་མཐུས།། ཞིང་འདི་བདེ་བ་ཅན་ལྟར་སྣོད་བཅུད་
ཀྱི།། སྲིད་ཞིའི་ཕུན་ཚོགས་འདོད་དགུའི་འབྱོར་གྱུར་ཅིག རིན་ཆེན་ས་གཞི་
ལྗོན་ཤིང་ཆུ་མཚོས་བརྒྱན།། གསེར་དངུལ་མུ་ཏིག་བྱེ་མ་གྲམ་བུར་བརྡལ།། མེ་
ཏོག་བཅལ་བཀྲམ་ཙནྡན་དྲི་བསུང་ལྡང་།། ལྷ་མིའི་ལོངས་སྤྱོད་ཀུན་བཟང༌
མཆོད་པས་ཁྱབ། དེར་ནི་ཡིད་འོང་ནོར་བུའི་ཕོ་བྲང་དབུས།། པདྨ་སེང་ཁྲིར་
རྒྱལ་བ་ སྲས་ བཅས་རྣམས།། བཞུགས་ ནས་ གཟུངས་ རིག་ མོས་ སྟོབས་ ཀྱིས་
བསྐྲུན་པའི། མཆོད་སྤྲིན་རྒྱ་མཚོས་གང་ཞིང་སྤྱོད་ གྱུར་ ཅིག སྙིགས་མའི་
མགོན་པོ་བརྩེ་ལྡན་བདེ་གཤེགས་བདུན།། ཐུབ་དབང་དམ་ཆོས་བྱང་སེམས་
བཀའ་སྡོད་བཅས།བདག་སོགས་སྐྱོབ་ཕྱིར་མགོན་སྐྱབས་དཔུང་གཉེན་དུ།།
སྤྱན་འདྲེན་འདིར་གཤེགས་གདན་འཛོམ་བྱིན་རླབས་མཛོད། བཀའ་ དྲིན་
མཉམ་མེད་རྩ་བའི་བླ་མ་དང༌། ཤཱཀྱའི་རྒྱལ་པོ་འཇམ་དབྱངས་ཞི་འཚོ་སོགས།།
ཟབ་མོའི་མདོ་འདི་ཕྱག་མཚན་བཞེས་པ་ཡི།། དངོས་བརྒྱུད་བླ་མ་རྣམས་ལ་
ཕྱག་འཚལ་ ལོ།། ཉམ་ ཐག་ འགྲོ་ རྣམས་ སྒྲོལ་ བའི་ ཐུགས་ རྗེ་ ཅན།། བདེ་
གཤེགས་བདུན་དང་ཐུབ་དབང་དམ་པའི་ཆོས། འཇམ་དཔལ་སྐྱབས་ གྲོལ་



56
༄༅།།བདུད་རྩི་སྨན་གྱི་མདོ་ཆོག
གསང་བདག་ཚངས་དབང་དང་།། རྒྱལ་ཆེན་གནོད་སྦྱིན་རྣམས་ལ་ཕྱག་འཚལ་
ལོ།། དངོས་བཤམས་གཟུངས་རིག་མོས་སྟོབས་ཀྱིས་སྤྲུལ་པའི།། མཆོད་ཚོགས་
ཀུན་འབུལ་སྡིག་ལྟུང་ཐམས་ཅད་བཤགས།། དགེ་ལ་ཡི་རང་སྐུལ་ཞིང་གསོལ་བ་
འདེབས།། འདིས་མཚོན་དགེ་བ་བྱང་ཆུབ་ཆེན་པོར་བསྔོ།། བཅོམ་ལྡན་གདན་
འཛོམ་ཆེན་པོ་དགོངས་སུ་གསོལ།། བདེ་གཤེགས་བདུན་གྱི་སྔོན་གྱི་སྨོན་ལམ་
དག། ཤཱཀྱའི་བསྟན་པ་ལྔ་བརྒྱའི་ཐ་མ་ལ།། འགྲུབ་པར་འགྱུར་བ་ཞལ་གྱིས་
བཞེས་པ་བཞིན།། བདག་ལ་བདེན་པ་མངོན་སུམ་བསྟན་དུ་གསོལ།།
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་མཚན་ལེགས་པ་ཡོངས་བསྒྲགས་དཔལ་གྱི་རྒྱལ་པོ་ལ་
ཕྱག་འཚལ་ལོ།། མཆོད་དོ་སྐྱབས་སུ་མཆིའོ།། ཞེས་ལན་བདུན་བརྗོད། དེ་བཞིན་དུ་
འོག་མ་རྣམས་ལའང་རིགས་འགྲེའོ།། གསེར་གྱི་མདོག་ཅན་སྐྱབས་སྦྱིན་ཕྱག་རྒྱ་ཅན།།
སྨོན་ལམ་བརྒྱད་གྲུབ་ཚོགས་གཉིས་དཔལ་གྱིས་བརྗིད།། གཞན་གྱིས་མི་ཐུབ་
ཞིང་གི་དཔལ་གྱུར་བའི།། མཚན་ལེགས་ཡོངས་བསྒྲགས་དཔལ་ལ་ཕྱག་འཚལ་
ལོ།། མཚན་གྱི་མེ་ཏོག་རྒྱས་ཤིང་དག་པ་ལ།། དཔེ་བྱད་བཟང་པོའི་འབྲུ་ཆགས་
མཛེས་ པའི་ སྐུ།། གང་ གིས་ མཐོང་ ཐོས་ དྲན་ པའི་ དཔལ་ གྱུར་ བ།། མཚན་
ལེགས་ཡོངས་བསྒྲགས་དཔལ་ལ་ཕྱག་འཚལ་ལོ།། དངོས་བཤམས་གཟུངས་
རིག་མོས་སྟོབས་ཀྱིས་སྤྲུལ་པའི།། མཆོད་ཚོགས་ཀུན་འབུལ་སྡིག་ལྟུང་ཐམས་
ཅད་བཤགས།། དགེ་ལ་ཡི་རང་བསྐུལ་ཞིང་གསོལ་བ་འདེབས།། འདིས་མཚོན་
དགེ་བ་བྱང་ཆུབ་ཆེན་པོར་བསྔོ། རྒྱལ་བའི་མཚན་ཐོས་དྲན་བརྗོད་ཕྱག་མཆོད་
མཐུས།། བདག་ ཅག་ ལ་ སོགས་ སེམས་ ཅན་ གང་ དང་ གང་།། ནད་ རིམས་
གཤེད་བྱེད་སྡིག་ཅན་གདོན་ལས་ཐར།། དབང་པོ་ཀུན་ཚང་སྡུག་བསྔལ་སྡིག་
རྒྱུན་ཆད།། ངན་འགྲོར་མི་ལྟུང་ ལྷ་མིའི་བདེ་བ་མྱོང་།། བཀྲེས་སྐོམ་དབུལ་
ཕོངས་ཞི་ཞིང་འབྱོར་གྱུར་ཅིག བཅིངས་དང་བརྡེགས་སོགས་ལུས་ཀྱི་གདུང་
བ་མེད། སྟག་སེང་སྦྲུལ་གྱིས་འཚོ་བྲལ་འཐབ་རྩོད་ཞི།། བྱམས་པའི་སེམས་



༄༅།སྨན་བླའི་མདོ་ཆོག་སྙིང་པོ་བསྡུས་པ་ཡིད་བཞིན་ནོར་བུ།_ 57
ལྡན་ཆུ་ཡིས་བཀྲག་རྣམས་ཀྱང་། དབུགས་བྱིན་འཇིགས་མེད་བདེ་བར་བརྒལ་
གྱུར་ཅིག འདི་ནས་ཤི་འཕོས་གྱུར་ཚེ་སངས་རྒྱས་ཀྱི།། ཞིང་དེར་པདྨོ་ལས་
སྐྱེས་ཡོན་ཏན་རྫོགས།། མཚན་ལེགས་ཡོངས་བསྒྲགས་ལ་སོགས་རྒྱལ་རྣམས་ཀྱི།།
བཀའ་ལུང་ནོད་ཅིང་མཉེས་པར་བྱེད་གྱུར་ཅིག །
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་རིན་པོ་ཆེ་དང་ཟླ་བ་དང་པདྨས་རབ་ཏུ་བརྒྱན་པ་མཁས་
པ་གཟི་བརྗིད་སྒྲ་དབྱངས་ཀྱི་རྒྱལ་པོ་ལ་ཕྱག་འཚལ་ལོ།། མཆོད་དོ། སྐྱབས་སུ་
མཆིའོ།། སྐུ་མདོག་སེར་པོ་མཆོག་སྦྱིན་ཕྱག་རྒྱ་ཅན།། སྨོན་ལམ་བརྒྱུད་གྲུབ་
ཚོགས་གཉིས་དཔལ་གྱིས་བརྗིད།། རིན་ཆེན་ལྡན་པའི་ཞིང་གི་དཔལ་གྱུར་པའི།།
རིན་ཆེན་ཟླ་བའི་ཞབས་ལ་ཕྱག་འཚལ་ལོ།། རིན་ཆེན་ཟླ་ དང་ པདྨས་ རབ་
བརྒྱན་ཅིང༌།། ཤེས་བྱ་ཀུན་ལ་མཁས་ཤིང་མཁྱེན་པ་རྒྱས།། རྒྱ་མཚོ་ལྟ་བུར་ཟབ་
པའི་ ཐུགས་ མངའ་ བ།། སྒྲ་ དབྱངས་ རྒྱལ་ པོའི་ ཞབས་ ལ་ ཕྱག་ འཚལ་ ལོ།།
དངོས་བཤམས་གཟུངས་རིག་མོས་སྟོབས་ཀྱིས་སྤྲུལ་པའི།། མཆོད་ཚོགས་ཀུན་
འབུལ་སྡིག་ལྟུང་ཐམས་ཅད་བཤགས།། དགེ་ལ་ཡི་རང་བསྐུལ་ཞིང་གསོལ་བ་
འདེབས།། འདིས་མཚོན་དགེ་བ་བྱང་ཆུབ་ཆེན་པོར་བསྔོ།། རྒྱལ་བའི་མཚན་
ཐོས་དྲན་བརྗོད་ཕྱག་མཆོད་མཐུས།། བདག་ཅག་ལ་སོགས་སེམས་ཅན་གང་
དང་གང༌།། གཡེང་རྣམས་ཆོས་འཕེལ་ལྷ་མིའི་འཚོག་ཆོས་འབྱོར།། བཙའ་
བའི་གདུང་བྲལ་རྟག་ཏུ་སྐྱེས་པར་འགྱུར།། བྱང་ཆུབ་སེམས་དང་མི་འབྲལ་དགེ་
ཆོས་རྒྱས།། སྒྲིབ་བྱང་ལྷ་མིའི་བདེ་བ་ཐོབ་གྱུར་ཅིག བཤེས་བྲལ་མུན་པར་
གདོན་གཙེས་འཆི་དང་དགྲ།། དགོན་པའི་གནོད་མེད་མཆོད་དང་རིམ་གྲོར་
བརྩོན།། དམན་རྣམས་ཏིང་འཛིན་དྲན་སྟོབས་གཟུངས་ལྡན་ཅིང་། ཤེས་རབ་
མཆོག་ཐོབ་མེས་ཉེན་བསིལ་གྱུར་ཅིག འདི་ནས་ཤི་འཕོས་གྱུར་ཚེ་སངས་རྒྱས་
ཀྱི།། ཞིང་དེར་པདྨོ་ལས་སྐྱེས་ཡོན་ཏན་རྫོགས།། སྒྲ་དབྱངས་རྒྱལ་པོ་ལ་སོགས་
རྒྱལ་རྣམས་ཀྱི། བཀའ་ལུང་ནོད་ཅིང་མཉེས་པར་བྱེད་གྱུར་ཅིག



58
༄༅།བདུད་རྩི་སྨན་གྱི་མདོ་ཆོག
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་གསེར་བཟང་དྲི་མེད་རིན་ཆེན་སྣང་བརྟུལ་ཞུགས་གྲུབ་
པ་ལ་ཕྱག་འཚལ་ལོ།། མཆོད་དོ་སྐྱབས་སུ་མཆིའོ། འཛམ་བུའི་གསེར་འདྲ་
ཆོས་སྟོན་ཕྱག་རྒྱ་ཅན།། སྨོན་ལམ་བཞི་གྲུབ་ཚོགས་གཉིས་དཔལ་གྱིས་བརྗིད།།
སྤོས་ཀྱིས་ཡོངས་གང་ཞིང་གི་དཔལ་གྱུར་པའི།། གསེར་བཟང་དྲི་མེད་སྣང་ལ་
ཕྱག་འཚལ་ལོ།། འཛམ་བུ་ཆུ་བོའི་གསེར་ལྟར་ལྷང་ངེ་བ། ཉི་མ་སྟོང་ལས་ལྷག་
པའི་གཟི་བརྗིད་འབར།། དྲི་མེད་གསེར་གྱི་མཆོད་སྡོང་ལྟ་བུའི་སྐུ། གསེར་
བཟང་དྲི་མེད་སྣང་ལ་ ཕྱག་འཚལ་ལོ།། དངོས་བཤམས་གཟུངས་རིག་མོས་
སྟོབས་ཀྱིས་ སྤྲུལ་ པའི།། མཆོད་ ཚོགས་ ཀུན་ འབུལ་ སྡིག་ ལྟུང་ ཐམས་ ཅད་
བཤགས།། དགེ་ལ་ཡི་རང་བསྐུལ་ཞིང་གསོལ་བ་འདེབས།། འདིས་མཚོན་དགེ་
བ་བྱང་ཆུབ་ཆེན་པོར་བསྔོ།། རྒྱལ་བའི་མཚན་ཐོས་དྲན་ བརྗོད་ཕྱག་མཆོད་
མཐུས།། བདག་ཅག་ལ་སོགས་སེམསས་ཅན་གང་དང་གང་།། ཚེ་ཐུང་རིང་
འཚོ་དབུལ་རྣམས་དབང་ཕྱུག་ཚང་།། འཐབ་རྩོད་འགྱེད་པའང་བྱམས་པའི་
སེམས་ལྡན་ཞིང་།། བསླབ་བྲལ་ངན་སོང་མི་ལྟུང་སྡོམ་ པས་བསྡམས། བྱང་
ཆུབ་སེམས་དང་འབྲལ་བ་མེད་གྱུར་ཅིག འདི་ནས་ཤི་འཕོས་གྱུར་ཚེ་སངས་
རྒྱུས་ཀྱི།། ཞིང་དེར་པད་མོ་ལས་སྐྱེས་ཡོན་ཏན་རྫོགས།། གསེར་བཟང་དྲི་མེད་
ལ་སོགས་རྒྱལ་རྣམས་ཀྱི། བཀའ་ལུང་ནོད་ཅིང་མཉེས་པར་བྱེད་གྱུར་ཅིག
བཅོམ་ལྡན་འདས་ དེ་ བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་མྱ་ངན་མེད་མཆོག་དཔལ་ལ་ཕྱག་འཚལ་ལོ།། མཆོད་དོ་
སྐྱབས་སུ་མཆིའོ།། སྐུ་མདོག་དམར་སྐྱ་མཉམ་གཞག་ཕྱག་རྒྱ་ཅན།། སྨོན་ལམ་
བཞི་གྲུབ་ཚོགས་གཉིས་དཔལ་གྱིས་བརྗིད།། མྱ་ངན་མེད་པའི་ཞིང་གི་དཔལ་
གྱུར་པའི།། མྱ་ངན་མེད་མཆོག་དཔལ་ལ་ཕྱག་འཚལ་ལོ།། མྱ་ངན་འདས་ཞི་
བདེ་བའི་མཆོག་བརྙེས་པ།། འགྲོ་བའི་དུག་གསུམ་སྡུག་བསྔལ་ཞི་མཛད་ཅིང་།།
འགྲོ་དྲུག་མགོན་དང་དཔལ་དུ་གྱུར་པ་ཡི།། མྱ་ངན་མེད་མཆོག་དཔལ་ལ་ཕྱག་



༄༅།སྨན་བླའི་མདོ་ཆོག་སྙིང་པོ་བསྡུས་པ་ཡིད་བཞིན་ནོར་བུ།
59
འཚལ་ལོ།། དངོས་བཤམས་གཟུངས་རིག་མོས་སྟོབས་ཀྱིས་སྤྲུལ་པའི།། མཆོད་
ཚོགས་ཀུན་འབུལ་སྡིག་ལྟུང་ཐམས་ཅད་བཤགས།། དགེ་ལ་ཡི་རང་བསྐུལ་ཞིང་
གསོལ་བ་འདེབས།། འདིས་མཚོན་དགེ་བ་བྱང་ཆུབ་ཆེན་པོར་བསྔོ།། རྒྱལ་
བའི་མཚན་ཐོས་དྲན་བརྗོད་ཕྱག་མཆོད་མཐུས།། བདག་ཅག་ལ་སོགས་སེམས་
ཅན་གང་དང་གང༌།། མྱ་ངན་འདས་ཞི་མི་འབྲལ་ཚེ་རིང་བདེ། དམྱལ་བར་
རྒྱལ་བའི་འོད་ཀྱིས་བདེ་དགའ་རྒྱས།། མདངས་ལྡན་མཛེས་འབྱོར་འབྱུང་པོས་
མི་འཚེ་ཞིང་། ཕན་ཚུན་བྱམས་ལྡན་ནད་རྣམས་མེད་གྱུར་ཅིག འདི་ནས་ཤི་
འཕོས་གྱུར་ཚེ་སངས་རྒྱས་ཀྱི།། ཞིང་དེར་པད་མོ་ལས་སྐྱེས་ཡོན་ཏན་རྫོགས།།
མྱ་ངན་མེད་མཆོག་ལ་སོགས་རྒྱལ་རྣམས་ཀྱི།། བཀའ་ལུང་ནོད་ཅིང་མཉེས་པར་
བྱེད་གྱུར་ཅིག
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་ སངས་ རྒྱས་ཆོས་བསྒྲགས་རྒྱ་ མཚོའི་ དབྱངས་ ལ་ ཕྱག་ འཚལ་ ལོ།།
མཆོད་དོ།། སྐྱབས་སུ་མཆིའོ།། སྐུ་མདོག་དཀར་དམར་ཆོས་སྟོན་ཕྱག་རྒྱ་ཅན།།
སྨོན་ལམ་བཞི་གྲུབ་ཚོགས་གཉིས་དཔལ་གྱིས་བརྗིད།། ཆོས་ཀྱི་རྒྱལ་མཚན་ཞིང་
གི་དཔལ་ གྱུར་ པའི།། ཆོས་ བསྒྲིགས་ རྒྱ་ མཚོའི་ དབྱངས་ ལ་ ཕྱག་ མཚལ་ ལོ།།
ཆོས་སྒྲ་ཆེན་པོས་ཕ་རོལ་རྒོལ་པ་འཇོམས།། རྒྱ་མཚོ་ལྟ་བུར་ཟབ་པའི་གསུང་
མངའ་ཞིང༌། འགྲོ་བའི་སྡུག་བསྔལ་མ་ལུས་ཞི་མཛད་པ། ཆོས་བསྒྲགས་རྒྱ་
མཚོའི་དབྱངས་ལ་ཕྱག་འཚལ་ལོ།། དངོས་བཤམས་གཟུངས་རིག་མོས་སྟོབས་
ཀྱིས་སྤྲུལ་པའི།། མཆོད་ཚོགས་ཀུན་འབུལ་ སྡིག་ ལྟུང་ ཐམས་ ཅད་ བཤགས།།
དགེ་ལ་ཡི་རང་བསྐུལ་ཞིང་གསོལ་བ་འདེབས།། འདིས་མཚོན་དགེ་བ་བྱང་ཆུབ་
ཆེན་པོར་བསྔོ།། རྒྱལ་བའི་མཚན་ཐོས་དྲན་བརྗོད་ཕྱག་མཆོད་མཐུས།། བདག་
ཅག་ལ་སོགས་སེམས་ཅན་གང་དང་གང་།། རྟག་ཏུ་ཡང་དག་ལྟ་དང་དད་ལྡན་
ཞིང་།། ཆོས་ཀྱི་སྒྲ་ཐོས་བྱང་ཆུབ་སེམས་ཀྱིས་ཕྱུག། ལོངས་སྤྱོད་སླད་དུ་སྡིག་
སྤངས་འབྱོར་བ་འཕེལ།། བྱམས་གནས་ཚེ་རིང་ཆོག་ཤེས་ཉིད་གྱུར་ཅིག འདི་
c



60
༄༅།བདུད་རྩི་སྨན་གྱི་མདོ་ཆོག
ནས་ཤི་འཕོས་གྱུར་ཚེ་སངས་རྒྱས་ཀྱི།། ཞིང་དེར་པད་མོ་ལས་སྐྱེས་ཡོན་ཏན་
རྫོགས།། ཆོས་བསྒྲགས་རྒྱ་མཚོ་ལ་སོགས་རྒྱལ་རྣམས་ཀྱི། བཀའ་ལུང་ནོད་
ཅིང་མཉེས་པར་བྱེད་གྱུར་ཅིག
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་ཆོས་རྒྱ་མཚོ་མཆོག་གི་བློས་རྣམ་པར་རོལ་པ་མངོན་པར་
མཁྱེན་པའི་རྒྱལ་པོ་ལ་ཕྱག་འཚལ་ལོ།། མཆོད་དོ། སྐྱབས་སུ་མཆིའོ།། བྱུ་རུའི་
མདོག་ཅན་མཆོག་སྦྱིན་ཕྱག་རྒྱ་ཅན།། སྨོན་ལམ་བཞི་གྲུབ་ཚོགས་གཉིས་དཔལ་
གྱིས་བརྗིད།། རིན་ཆེན་རྒྱ་མཚོའི་ཞིང་གི་དཔལ་གྱུར་པའི།། མངོན་མཁྱེན་
རྒྱལ་པོ་དེ་ལ་ཕྱག་འཚལ་ལོ།། ཆོས་ཀྱི་བློ་གྲོས་གཏིང་དཔག་དཀའ་བའི་ཐུགས།
རྣམ་དག་ཆོས་ཀྱི་དབྱིངས་ལ་རོལ་མཛད་ཅིང་།། ཤེས་བྱ་མ་ལུས་མངོན་སུམ་
གཟིགས་པ་པོ།། མངོན་མཁྱེན་རྒྱལ་པོ་དེ་ལ་ཕྱག་འཚལ་ལོ།། དངོས་བཤམས་
གཟུངས་རིག་མོས་སྟོབས་ཀྱིས་སྤྲུལ་པའི།། མཆོད་ཚོགས་ཀུན་འབུལ་སྡིག་ལྟུང་
ཐམས་ཅད་བཤགས།། དགེ་ལ་ཡི་རང་བསྐུལ་ཞིང་གསོལ་བ་འདེབས།། འདིས་
མཚོན་དགེ་བ་བྱང་ཆུབ་ཆེན་པོར་བསྔོ།། རྒྱལ་པོའི་མཚན་ཐོས་དྲན་བརྗོད་ཕྱག་
མཆོད་མཐུས།། བདག་ཅག་ལ་སོགས་སེམས་ཅན་གང་དང་གང༌།། གཡེང་
རྣམས་གནོད་སེམས་མེད་ཅིང་འཚོག་ཆས་འབྱོར།། ངན་སོང་ལམ་ངན་ཞུགས་
རྣམས་དགེ་བཅུ་ཐོབ། གཞན་དབང་གྱུར་རྣམས་རང་དབང་ཕུན་ཚོགས་ཤིང་།།
ཀུན་ཀྱང་ཚེ་རིང་མཚན་ཐོས་དགེ་གྱུར་ཅིག འདི་ནས་ཤི་འཕོས་གྱུར་ཚེ་སངས་
རྒྱས་ཀྱི།། ཞིང་དེར་པད་མོ་ལས་སྐྱེས་ཡོན་ཏན་རྫོགས།། མངོན་མཁྱེན་རྒྱལ་པོ་
ལ་སོགས་རྒྱལ་རྣམས་ཀྱི། བཀའ་ལུང་ནོད་ཅིང་མཉེས་པར་བྱེད་གྱུར་ཅིག
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་སྨན་གྱི་བླ་བཻཌཱུརྱའི་འོད་ཀྱི་རྒྱལ་པོ་ལ་ཕྱག་འཚལ་ལོ།།
མཆོད་དོ།། སྐྱབས་སུ་མཆིའོ།། སྐུ་མདོག་སྔོན་པོ་མཆོག་སྦྱིན་ཕྱག་རྒྱ་ཅན།།
བཅུ་གཉིས་སྨོན་གྲུབ་ཚོགས་གཉིས་དཔལ་གྱིས་བརྗིད། བཻཌཱུརྱ་སྣང་ཞིང་གི་



༄༅།སྨན་བླའི་མདོ་ཆོག་སྙིང་པོ་བསྡུས་པ་ཡིད་བཞིན་ནོར་བུ།
61
དཔལ་གྱུར་བའི།། སྨན་པའི་རྒྱལ་པོ་དེ་ལ་ཕྱག་འཚལ་ལོ།། ཐུགས་རྗེས་ཀུན་ལ་
སྙོམས་པའི་བཅོམ་ལྡན་འདས།། མཚན་ཙམ་ཐོས་པས་ངན་འགྲོའི་སྡུག་བསྔལ་
སེལ།། དུག་གསུམ་ནད་སེལ་སངས་རྒྱས་སྨན་གྱི་བླ།། བཻཌཱུརྱ་ཡི་འོད་ལ་ཕྱག་
འཚལ་ལོ།། དངོས་བཤམས་གཟུངས་རིག་མོས་སྟོབས་ཀྱིས་སྤྲུལ་པའི། མཆོད་
ཚོགས་ཀུན་འབུལ་སྡིག་ལྟུང་ཐམས་ཅད་བཤགས།། དགེ་ལ་ཡི་རང་བསྐུལ་ཞིང་
གསོལ་བ་འདེབས།། འདིས་མཚོན་དགེ་བ་བྱང་ཆུབ་ཆེན་པོར་བསྔོ།། རྒྱལ་
བའི་མཚན་ཐོས་དྲན་བརྗོད་ཕྱག་མཆོད་མཐུས།། བདག་ཅག་ལ་སོགས་སེམས་
ཅན་གང་དང་གང་།། མཚན་དཔེས་མཛེས་ཤིང་འགྲོ་ཀུན་བདག་འདྲར་གྱུར།།
འོད་ཀྱིས་མུན་སེལ་ཤེས་རབ་ཐབས་མཁས་ཀྱིས།། ལོངས་སྤྱོད་མི་ཟད་ལམ་ལོག་
དམན་མོས་རྣམས།། ཐེག་ཆེན་ལམ་ཞུགས་སྡོམ་པས་མཛེས་གྱུར་ཅིག ཚུལ་
འཆལ་གདུང་བྲལ་དབང་པོ་ཀུན་ཚང་ཞིང༌།། ནད་མེད་ཡོ་བྱད་འཕེལ་ཞིང་
བུད་མེད་ཀྱི།། དངོས་པོས་སྐྱོ་རྣམས་རྟག་ཏུ་སྐྱེས་དབང་ལྡན།། བདུད་ཞགས་
ལྟ་བ་ངན་ལས་གྲོལ་གྱུར་ཅིག རྒྱལ་པོས་མནར་རྣམས་བདེ་ཞིང་བཀྲེས་པའི་
རྒྱུས།། སྡིག་ པས་འཚོ་རྣམས་ཆོས་འབྱོར་ཟས་ཀྱིས་ཚིམ།། ཚ་གྲང་ངལ་ཞི་
བསམ་པ་ཡོངས་རྫོགས་ཤིང་། འཕགས་པ་དགྱེས་པའི་ཚུལ་ལྡན་གྲོལ་གྱུར་ཅིག
འདི་ནས་ཤི་འཕོས་གྱུར་ཚེ་སངས་རྒྱས་ཀྱི།། ཞིང་དེར་པད་མོ་ལས་སྐྱེས་ཡོན་
ཏན་རྫོགས།། སྨན་པའི་རྒྱལ་པོ་ལ་སོགས་རྒྱལ་རྣམས་ཀྱི།། བཀའ་ལུང་ནོད་
ཅིང་མཉེས་པར་བྱེད་གྱུར་ཅིག།
སྟོན་པ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་ སངས་ རྒྱས་དཔལ་རྒྱལ་བ་ ཤཱཀྱ་ཐུབ་པ་ ལ་ ཕྱག་ འཚལ་ལོ།།
མཆོད་དོ།། སྐྱབས་སུ་མཆིའོ།། གསེར་གྱི་མདོག་ཅན་ས་གནོན་ཕྱག་རྒྱ་ཅན།།
རྨད་བྱུང་ཐུགས་རྗེ་བརྩོན་འགྲུས་ཆེན་པོའི་མཐུས།། མི་མཇེད་འཇིག་རྟེན་
ཁམས་ཀྱི་ དཔལ་ གྱུར་ པའི།། འདྲེན་མཆོག་ ཤཱཀྱའི་ཏོག་ ལ་ ཕྱག་ འཚལ་ལོ།།
ཐབས་མཁས་ཐུགས་རྗེས་ ཤཱཀྱའི་རིགས་འཁྲུངས་ཤིང་།། གཞན་ གྱི་ མི་ཐུབ་



62
༄༅།བདུད་རྩི་སྨན་གྱི་མདོ་ཆོག
བདུད་ཀྱི་ དཔུང་ འཇོམས་ པ།། གསེར་ གྱི་ ལྷུན་ པོ་ ལྟ་ བུར་ བརྗོད་ པའི་ སྐུ།།
ཤཱཀྱའི་རྒྱལ་པོ་དེ་ལ་ཕྱག་འཚལ་ལོ།། དངོས་བཤམས་གཟུངས་རིག་མོས་སྟོབས་
ཀྱིས་སྤྲུལ་ པའི།། མཆོད་ཚོགས་ཀུན་འབུལ་ སྡིག་ ལྟུང་ ཐམས་ ཅད་བཤགས།།
དགེ་ལ་ཡི་རང་བསྐུལ་ཞིང་གསོལ་བ་འདེབས།། འདིས་མཚོན་དགེ་བ་བྱང་ཆུབ་
ཆེན་པོར་བསྔོ།། སྟོན་པ་མཆོག་དེས་མདོ་སྡེའི་ཆོ་ག་ལས།། ཇི་ལྟར་གསུངས་
པའི་ཕན་ཡོན་མ་ལུས་པ།། བདག་ཅག་མགོན་མེད་འགྲོ་བ་མཐའ་དག་གིས།།
དེང་འདིར་འཕྲལ་དུ་ཐོབ་པར་བྱིན་གྱིས་རློབས།། མ་རིག་མུན་སེལ་སྒྲོན་མེ་
མཆོག། སྡུག་བསྔལ་ནད་སེལ་སྨན་གྱི་ཕུལ།། དམ་ཆོས་དཀོན་མཆོག་ཐམས་
ཅད་ལ།། ཕྱག་འཚལ་མཆོད་ཅིང་སྐྱབས་སུ་མཆི།། དངོས་བཤམས་གཟུངས་
རིག་མོས་སྟོབས་ཀྱིས་སྤྲུལ་པའི།། མཆོད་ཚོགས་ཀུན་འབུལ་སྡིག་ལྟུང་ཐམས་
ཅད་བཤགས།། དགེ་ལ་ཡི་རང་བསྐུལ་གསོལ་བ་འདེབས།། འདིས་མཚོན་དགེ་
བ་བྱང་ཆུབ་ཆེན་པོར་བསྔོ།། དམ་ཆོས་དཀོན་མཆོག་བདེན་པའི་བྱིན་རླབས་
ཀྱིས།། བདག་སོགས་དེང་ནས་ཚེ་རབས་ཐམས་ཅད་དུ།། རྒྱལ་བ་ཀུན་གྱི་དམ་
ཆོས་མ་ལུས་པ།། རྒྱལ་བའི་དགོངས་པ་ཇི་ བཞིན་འགྲུབ་གྱུར་ ཅིག འཇམ་
དཔལ་སྐྱབས་གྲོལ་ཕྱག་ན་རྡོ་རྗེ་སོགས།། བདེ་གཤེགས་སྲས་པོ་སུམ་ཁྲི་དྲུག་
སྟོང་གིས།། རྒྱལ་བའི་ཐུགས་དམ་བསྐུལ་ཞིང་གླེང་བསླངས་ནས།། མདོ་སྡེའི་
ཕན་ཡོན་ཇི་སྐད་གསུངས་པ་རྣམས།། དེང་འདིར་བདག་ལ་མངོན་དུ་འགྱུར་
བར་མཛོད།། འཇིག་རྟེན་སྐྱོང་པ་སྡེ་དཔོན་བཅས་པས་ཀྱང་།། སྔོན་ཚེ་སྟོན་
པའི་སྤྱན་སྔར་ཞལ་བཞེས་བཞིན།། དགྲ་དང་གནོད་པ་ནད་རིམས་བཟློག་པ་
དང༌། ཐབས་རྩོད་ཀུན་ཞི་ལུས་སེམས་བདེ་བ་རྒྱས།། ལོངས་སྤྱོད་དབང་ཕྱུག་
ནོར་འབྲུ་ཚེ་འཕེལ་ཞིང་།། བསམ་པའི་དོན་རྣམས་ཡིད་བཞིན་འགྲུབ་པ་དང་།
རྟག་ཏུ་བསྲུང་སྐྱོབ་གཡེལ་བ་མེད་པར་མཛོད།། དེ་ནས། ཨོཾ་ན་མོ་བྷ་ག་ཝ་ཏེ།
བྷི་ཥ་ཛེ། གུ་རུ་བཻཌཱུརྱ་པྲ་བྷ་རཱ་ཛཱ་ཡ། ཏ་ཐཱ་ག་ཏཱ་ཡ། ཨ་དྷ་ཏེ་སམྱཀཾ་བུདྡྷཱ་ཡ།
ཏདྱ་ཐཱ། ཨོཾ་བྷི་ཥ་ཛེ་བྷི་ཥ་ཎྱེ། མ་ཧཱ་བྷི་ཥ་ཛེ་བྷི་ཥ་ཛེ། རཱ་ཛཱ་ས་མུངྒ་ཏེ་སྭཱ་ཧཱ།



༄༅།སྨན་བླའི་མདོ་ཆོག་སྙིང་པོ་བསྡུས་པ་ཡིད་བཞིན་ནོར་བུ།
63
ཞེས་གཟུངས་རིང་ངམ་ཡང་ན། ཏདྱ་ཐཱ། ཨོཾ་བྷི་ཥ་ཚེ་བྷི་ཥ་ཎྱེ། མ་ཧཱ་བྷོ་ཥ་ཛེ་གྷོཥ་།
རཱ་ཛཱ་ས་མུངྒ་ཏེ་སྭཱ་ཧཱ། ཞེས་གཟུངས་ཐུང་ཅི་མང་བཟླ་བར་བྱའོ།། མཇུག་བཏང་རང་གི་མཆོད་
པ་མདོར་བསྡུས་བྱས་ཏེ་བཟོད་པར་གསོལ། རྟེན་ཡོད་ན་བརྟེན་བཞུགས་དང་། མེད་ན་གཞན་དུ་
གཤགས་ཤིང་། ཤིས་པ་བརྗོད་དོ།།
སྨྲས་པ། བཀའ་དྲིན་མཉམ་མེད་རྩ་བའི་བླ་མ་དང༌།། ཤཱཀྱའི་རྒྱལ་པོ་
འཇམ་དབྱངས་ཞི་འཚོ་སོགས།། ཟབ་མོའི་མདོ་འདི་ཕྱག་མཚན་བཞེས་པ་ཡི།།
དངོས་བརྒྱུད་བླ་མ་རྣམས་ལ་ཕྱག་འཚལ་ལོ།། ཉམ་ཐག་འགྲོ་རྣམས་སྒྲོལ་བའི་
ཐུགས་རྗེ་ཅན།། བདེ་གཤེགས་བདུན་དང་ཐུབ་དབང་དམ་པའི་ཆོས། འཇམ་
དཔལ་སྐྱབས་གྲོལ་གསང་བདག་ཚངས་དབང་དང༌།། རྒྱལ་ཆེན་གནོད་སྦྱིན་
རྣམས་ལ་ཕྱག་འཚལ་ལོ།། དངོས་བཤམས་གཟུངས་རིག་མོས་སྟོབས་ཀྱིས་སྤྲུལ་
བའི།། མཆོད་ཚོགས་ཀུན་འབུལ་སྡིག་ལྟུང་ཐམས་ཅད་བཤགས།། དགེ་ལ་ཡི་
རང་སྐུལ་ཞིང་གསོལ་བ་འདེབས།། འདིས་མཚོན་དགེ་བ་བྱང་ཆུབ་ཆེན་པོར་
བསྔོ།། བསྟོད་པར་འོས་པ་ཐམས་ཅད་ལ།། ཞིང་རྡུལ་ཀུན་གྱི་གྲངས་སྙེད་ཀྱི།།
ལུས་བཏུད་པ་ཡིས་རྣམ་ཀུན་ཏུ། མཆོག་ཏུ་དད་པས་ཕྱག་འཚལ་ལོ།། མ་
འབྱོར་བ་དང་ཉམས་པ་དང༌།། གང་ཡང་བདག་རྨོངས་བློ་ཡིས་ནི།། བགྱིས་པ་
དང་ནི་བགྱིད་སྩོལ་གང༌།། དེ་ཡང་བཟོད་པར་མཛད་དུ་གསོལ།། ཁྱེད་ཀྱིས་
སེམས་ཅན་དོན་ཀུན་མཛད། རྗེས་སུ་མཐུན་པའི་དངོས་གྲུབ་སྩོལ།། སངས་
རྒྱས་ཡུལ་དུ་གཤེགས་ནས་ཀྱང་།། སླར་ཡང་ཐུགས་རྗེས་འབྱོན་པར་མཛོད།།
མགོན་པོ་ཐུགས་རྗེས་ཆེན་པོ་དང་ལྡན་པ་རྣམས་ཀྱིས་བདག་ཅག་དང་ སེམས་
ཅན་ཐམས་ཅད་ཀྱི་དོན་མཛད་པ་ལེགས་ཀྱིས་སོ་སོའི་ཞིང་ཁམས་སུ་རྫུ་འཕྲུལ་
གྱིས་འཁོར་དང་བཅས་པ་གཤེགས་སུ་གསོལ་ལོ། །
འཇམ་དཔལ་དཔའ་བོ། ན་མོ་གུ་རུ་མཉྫ་ གྷོ་ཥཱ་ཡ། ཕུན་ཚོགས་ཕྱོགས་ཀྱི་
འཁོར་ལོ་ འཆི་ མེད་ ལམ།། ལེགས་ པར་ གང་ བའི་ སྨན་ བླའི་ ལྷ་ ཡི་ ཚོགས།།
འགའ་ཞིག་ཆུ་སྐྱེས་སྣ་ཚོགས་ཆར་འབབས་ཤིང་།། ལ་ལ་དགེ་ལེགས་སྩོལ་བའི་



64
༄༅།བདུད་རྩི་སྨན་གྱི་མདོ་ཆོག
གླུ་དབྱངས་ ལེན། གཞན་ དག་ བདུད་ བགེགས་ འཇོམས་ པའི་ འཕྲིན་ལས་
མཛོད།། ཀུན་ཀྱང་ཁྱེད་ལ་སྐལ་བཟང་མཆོག་སྟེར་བར།། ཡོངས་ཤེས་གྱིས་ལ་
རབ་དགའ་སྐྱེད་ཅིག་དང༌། ཤིས་བརྗོད་གདངས་སྙན་བདག་གིས་བསྒྲགས་
པར་བྱ།། གང་གིས་ཞབས་སན་ནོར་བུའི་འོད་དཀར་ཅན།། སྤྱི་བོར་རེག་པའི་
བསྐལ་བཟང་ ཀུ་ མུད་ ད།། བཞད་ པའི་ དཔལ་ སྟེར་ ལྷ་ མིའི་ སྟོན་ པ་ མཆོག།
ཐུབ་དབང་སྨྲ་བའི་ཟླ་བ་ལ་ཕྱག་འཚལ།། འཇམ་པའི་དབྱངས་དང་མཁན་ཆེན་
ཞི་བ་མཚོ། ཁྲི་སྲོང་ལྡེའུ་བཙན་ཇོ་བོ་ཡབ་སྲས་དང༌། རྒྱལ་བ་གཉིས་པ་བློ་
བཟང་གྲགས་པ་སོགས།། རྩ་བ་བརྒྱུད་པའི་བླ་མ་མཆོག་རྣམས་ལ།། ལེགས་
ཚོགས་ཇི་སྙེད་མཆིས་པའི་བཀྲ་ཤིས་དེས།། ཁྱེད་ཀྱི་མི་མཐུན་རྒུད་པ་ཀུན་ཟད་
ཅིང་།། བདེ་ལེགས་ཡར་ངོའི་ཟླ་ལྟར་འཕེལ་གྱུར་ནས། ཐུན་ཚོགས་དཔལ་ལ་
རོལ་པའི་བཀྲ་ཤིས་ཤོག། རྒྱལ་བའི་ཉི་མ་གཞན་གྱིས་མི་ཐུལ་བས།། མགོན་
མེད་ལྔ་བརྒྱ་ཐ་མའི་འགྲོ་བ་ལ། བདེན་ཚིག་སྨོན་ལམ་རྒྱ་མཚོའི་མཆོག་གྲུབ་བ།
སྙིགས་མའི་མགོན་པོ་བདེ་གཤེགས་བདུན་རྣམས་ལ།། ལེགས་ཚོགས་ཇི་སྙེད་
མཆིས་པའི་བཀྲ་ཤིས་དེས།། ཁྱེད་ཀྱི་མུ་མཐུན་རྒུད་པ་ཀུན་ཟད་ཅིང་།། བདེ་
ལེགས་ཡར་ངོའི་ཟླ་ལྟར་འཕེལ་གྱུར་ནས། ཕུན་ཚོགས་དཔལ་ལ་རོལ་པའི་བཀྲ་
ཤིས་ཤོག། ཐུབ་པའི་དབང་པོའི་ལྗགས་ཡངས་པད་མ་ལས།། ལེགས་འོངས་
ཤཱཀྱའི་བསྟན་པའི་ཐ་མར་ཡང་།། རྨད་བྱུང་བསྒྲུབ་ནའང་འགྲུབ་པའི་བདུད་
རྩིའི་བཅུད།། ཟབ་དང་རྒྱ་ཆེའི་མདོ་སྡེའི་རྒྱལ་པོ་ལ།། ལེགས་ཚོགས་ཇི་སྙེད་
མཆིས་པའི་བཀྲ་ཤིས་དེས། ཁྱེད་ཀྱི་མི་མཐུན་རྒུད་པ་ཀུན་ཟད་ཅིང༌།། བདེ་
ལེགས་ཡར་ངོའི་ཟླ་ལྟར་འཕེལ་གྱུར་ནས།། ཕུན་ཚོགས་དཔལ་ལ་རོལ་པའི་བཀྲ་
ཤིས་ཤོག།། ཕྱོགས་བཅུའི་ཞིང་ན་སྨན་པའི་རྒྱལ་པོ་ཡིས།། མཚན་ཙམ་འཛིན་
དང་སྟོན་པ་བདེ་གཤེགས་ཀྱི།། སྨོན་ལམ་ཁྱད་པར་ རྒྱས་ པའི་ མདོ་ཆོག་ལ།།
ཐུགས་དམ་མཛད་པའི་རིགས་ཀྱི་བུ་རྣམས་ལ།། ལེགས་ཚོགས་ཇི་སྙེད་མཆིས་
པའི་བཀྲ་ཤིས་དེས།། ཁྱེད་ཀྱི་མི་མཐུན་རྒུད་པ་ཀུན་ཟད་ཅིང་།། བདེ་ལེགས་



༄༅།སྨན་བླའི་མདོ་ཆོག་སྙིང་པོ་བསྡུས་པ་ཡིད་བཞིན་ནོར་བུ།
65.
ཡར་ངོའི་ཟླ་ལྟར་འཕེལ་གྱུར་ནས། ཕུན་ཚོགས་དཔལ་ལ་རོལ་པའི་བཀྲ་ཤིས་
ཤོག། བདེ་གཤེགས་ཐུགས་རྗེས་གཟུངས་མོས་ཏིང་འཛིན་དང་། བདེན་ཚིག་
གིས་བསྒྲུབས་རིན་ཆེན་ལས་གྲུབ་པ། ཁམས་གསུམ་ལས་འདས་དཀོན་མཆོག་
གསུམ་གྱི་གནས།། བདེ་བ་ཅན་དང་མཚུངས་པའི་ཞིང་མཆོག་ལ།། ལེགས་
ཚོགས་ཇི་སྙེད་མཆིས་པའི་བཀྲ་ཤིས་དེས།། ཁྱེད་ཀྱི་མི་མཐུན་རྒུད་པ་ཀུན་ཟད་
ཅིང༌།། བདེ་ལེགས་ཡར་ངོའི་ཟླ་ལྟར་འཕེལ་གྱུར་ནས།། ཕུན་ཚོགས་དཔལ་ལ་
རོལ་པའི་བཀྲ་ཤིས་ཤོག། ཅེས་སྨན་པའི་ཆོ་གའི་མཇུག་ཏུ་བྱ་བའི་བཀྲ་ཤིས་ཀྱི་ཚིགས་སུ་བཅད་
པ་འདི་ནི། རབ་འབྱམས་སྨྲ་བ་དགེ་སློང་ཚེས་འཕེལ་དོན་གྲུབ་ཀྱིས་བསྐུལ་བ་ལ་བརྟེན་ནས་བཙུན་པ་བློ་
བཟང་ཆོས་ཀྱི་རྒྱལ་མཚན་གྱིས་བཀྲ་ཤིས་ལྷུན་པོར་སྦྱར་བའོ།། ཨོཾ་བཛྲ་སཏྭ་ཧཱུཾ། ན་མ༔ སརྦ་
ཏ་ཐཱ་ག་ཏ་ཧྲི་ད་ཡ། ཨ་ནུ་ག་ཏེ། ཀུ་རུཾ་གི་ནི་སྭཱཧཱ། འདི་ལན་ཅིག་བཟླས་བས་བསྐལ་
པ་འབུམ་ཕྲག་བརྒྱད་སྟོང་དུ་བསགས་པའི་སྡིགས་པ་དག་པར་གསུངས་སོ།། སངས་རྒྱས་ཤཱཀྱ་
ཐུབ་པ་ལ་ཕྱག་འཚལ་ལོ།། ཏ་དྱ་ཐཱ། ཨོཾ་མུ་ནི་མུ་ནི་མ་ཧཱ་མུ་ནི་ཡེ་སྭཱཧཱ། ལན་
ཅིག་བཟླས་པས་བསྐལ་པ་བྱེ་བ་བརྒྱ་ཕྲག་གི་སྡིག་པ་དག་པར་གསུངས་སོ།།



༄༅།།བདེ་གཤེགས་བདུན་གྱི་མཆོད་པའི་ཆོག་བསྒྲིགས་
ཡིད་བཞིན་དབང་རྒྱལ་ཞེས་བྱ་བ་བཞུགས་སོ།།
བཙུན་གཟུགས་ཤ་ས།
དཀོན་མཆོག་ གསུམ་ གྱི་ བདེན་ པ་ དང༌། སངས་ རྒྱས་ དང༌ བྱང༌ ཆུབ་
སེམས་དཔའ་ཐམས་ཅད་ཀྱི་བྱིན་གྱིས་བརླབས་དང་། ཚོགས་གཉིས་ཡོངས་སུ་
རྫོགས་པའི་མངའ་ ཐང་ཆེན་པོ་དང༌། ཆོས་ཀྱི་དབྱིངས་རྣམ་ པར་དག་ཅིང་
བསམ་གྱིས་མི་ཁྱབ་པའི་སྟོབས་ཀྱིས་བླ་མ་རྒྱལ་བ་སྲས་དང་བཅས་པ་དེང་འདིར་
གསོ་སྦྱོང་ལེན་པའི་ཞིང་དུ་འབྱོན་པར་ཅི་གནང་། ཞེས་བདེན་པའི་མཐུས་བྱོན་པར་
མོས་ལ། ཆེར་སྙིགས་འགྲོ་ལ་ཐུགས་རྗེ་ཆེན་པ་ཡིས།། ཤིན་ཏུ་རྒྱས་པའི་མདོ་སྡེའི་
སྙིང་པོའི་དོན།། སྩོལ་མཛད་དངོས་བརྒྱུད་ཡོངས་འཛིན་ལ་སོགས་པ།། དཔལ་
ལྡན་བླ་མ་རྣམས་ལ་ཕྱག་འཚལ་ལོ།། མགོན་པོ་ཐུགས་རྗེ་ཆེ་ལྡན་པ།། ཞེས་སོགས་
ཟློཀ་ གསུམ།། ཕྱོགས་བཅུའི་འགྲོ་ལ་མཁྱེན་བརྩེས་རབ་དགོངས་ནས།། ཕྱོགས་
བཅུར་ཆོས་ཀྱི་འཁོར་ལོ་ལེགས་བསྐོར་བས།། ཕྱོགས་བཅུའི་འགྲོ་ཀུན་ཡོངས་སུ་
སྐྱོབ་མཛད་པའི།། ཕྱོགས་བཅུའི་སངས་རྒྱས་རྣམས་ལ་ཕྱག་འཚལ་ལོ།། མཐུན་
པའི་སྨོན་ལམ་མཆོག་ཏུ་རྨད་བྱུང་ཞིང༌།། སྤྱད་པ་སྤྱོད་ཚེ་ནམ་ཡང་མཆེད་གྱུར་
ལ། བསྐལ་བཟང་གཅིག་ལ་མཛད་པ་མཐར་ཕྱིན་པའི།། རྫོགས་པའི་སངས་
རྒྱས་སྟོང་ ལ་ ཕྱག་འཚལ་ལོ།། བསྐལ་པ་གྲངས་མེད་འདས་ པའི་ དུས་ཀྱི་ཚེ།
ཕོངས་གྱུར་འགྲོ་བ་མཐའ་དག་སྐྱོབ་པའི་ཕྱིར།། སྨོན་ལམ་ཁྱད་པར་ཅན་རྣམས་
བཏབ་གྱུར་པའི།། བདེ་བར་གཤེགས་པ་བརྒྱད་ལ་ཕྱག་འཚལ་ལོ།། སངས་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས།
67 །
རྒྱས་རྣམ་གཟིགས་སོགས། མཚན་མཆོག་ལྡན་པ་སོགས། ཐུགས་རྗེ་ཀུན་ལ་
སྙམས་པའི་བཅོམ་སོགས། ཐབས་མཁས་ཐུགས་རྗེ་སོགས། རྫོགས་ སངས་
གང་དུ་བལྟམས་པ་དང་། གང་དུ་བྱང་ཆུབ་ལ་རེག་དང་། ཞི་བའི་འཁོར་ལོ་
བསྐོར་བ་དང་།། ཟག་མེད་མྱ་ངན་འདས་ཕྱག་འཚལ།། བདེ་གཤེགས་གང་དུ་
བཞུགས་པ་དང་།། འཆག་པ་དང་ནི་བཞེངས་པ་དང་།། སེངྒེ་ལྟ་བུར་གཟིམས་
པ་ཡི།། གནས་དེ་ལ་ཡང་ཕྱག་འཚལ་ལོ།། སྟེང་དང་འོག་དང་བར་དག་དང༌།།
ཕྱོགས་དང་ཕྱོགས་མཚམས་རྣམས་ སུ་ ལང་།། སྐུར་ བཅས་ སྐུ་ ནི་ མེད་ པ་ ཡི།།
མཆོད་རྟེན་རྣམས་ལ་ཕྱག་འཚལ་ལོ།། སྨྲ་བསམ་བརྗོད་མེད་སོགས། འཇམ་
དཔལ་དབྱངས་དང་སྐྱབས་གྲོལ་གསང་བའི་བདག། སྤྱན་རས་གཟིགས་སོགས་
རླབས་ཆེན་སྤྱོད་པ་ཡིས།། འགྲོ་ཀུན་སྲིད་ཞི་ལས་སྒྲོལ་ཁུར་འཁྱེར་བའི།། ཐེག་
ཆེན་དགེ་འདུན་རྣམས་ལ་ཕྱག་འཚལ་ལོ།། གང་ལ་སེམས་ཀྱི་དམ་པ་རིན་ཆེན་
དེ།། སྐྱེས་པ་དེ་ཡི་སྐུ་ལ་ཕྱག་འཚལ་ཞིང་།། གང་ལ་གནོད་པ་བྱས་ཀྱང་བདེ་
འབྲེལ་བ།། བདེ་བའི་འབྱུང་གནས་དེ་ལ་ སྐྱབས་ སུ་ མཆི།། དགྲ་ བཅོམ་བློ་
མཆོག་དབང་པོ་ཀུན་དུལ་བ།། བསྟན་པའི་སྲིད་དུ་ལེགས་པར་བརྟན་བཞུགས་
ནས།། བསྟན་པ་འཛིན་དང་སྤེལ་དང་བསྲུང་མཛད་པའི།། དགྲ་བཅོམ་གནས་
བརྟན་བཅུ་ དྲུག་ ལ་ ཕྱག་ འཚལ།། ཟབ་ མོ་ རྟེན་ འབྲེལ་ བཅུ་ གཉིས་ ལེགས་
བསྒོམས་པས།། རང་བྱུང་རང་སངས་རྒྱས་ཀྱི་ཡེ་ཤེས་ནི། བརྟེན་པ་མེད་པའི་
ཚུལ་གྱིས་ཐུགས་ཆུད་པའི།། འཕགས་པ་རང་རྒྱལ་རྣམས་ལ་ཕྱག་འཚལ་ལོ།།
རྫུ་འཕྲུལ་སྟོབས་དང་མངོན་པར་ཤེས་པའི་དཔལ།། ཉེ་བར་ཐོབ་ནས་ཐུབ་པའི་
བཀའ་བཞིན་དུ། བསྟན་པ་རིན་ཆེན་བང་མཛོད་ལེགས་བསྲུང་བའི།། རྡོ་རྗེ་
ཆོས་སྐྱོང་རྣམས་ལ་ཕྱག་འཚལ་ལོ།། གང་སྔོན་སྦྱིན་པ་རྒྱ་མཚོའི་དགེ་བསགས་
པས།། ཚེ་དང་ནོར་དང་འབྲུ་ཡི་དཔལ་བརྙེས་ནས།། སྒྲུབ་པ་པོ་ལ་དབྱིག་གི་
ཆར་འབེབས་པ།། ནོར་སྦྱིན་རྣམས་ལ་བསྟོད་ཅིང་ཕྱག་འཚལ་ལོ། མཁའ་
ལྟར་ཁྱབ་པའི་རྒྱལ་བ་སྲས་བཅས་ལ།། བདག་དང་མཁའ་མཉམ་འགྲོ་བ་མ་



68
༄༅།བདུད་རྩི་སྨན་གྱི་མདོ་ཆོག
ལུས་པའི།། ལུས་འདི་ཞིང་རྡུལ་མཉམ་པར་རབ་སྤྲུལ་ནས།། རྟག་ཏུ་གུས་པའི་
ཡིད་ཀྱིས་ཕྱག་འཚལ་ལོ།། ཇི་སྙེད་སུ་དག་སོགས་ནས། བདེ་བར་གཤེགས་པ་
ཐམས་ཅད་བདག་གིས་བསྟོད།། ཅེས་ཕྱག་བྱ། །
དེ་ནས་རང་གནས་སུ་འཁོད། རོལ་མོ་འབུད་དཀྲོལ་བྱ་ཞིང་། མེ་ཏོག་དམ་པ་སོགས་
ནས། རྒྱལ་བ་ཀུན་ལ་ཕྱག་འཚལ་མཆོད་པར་བགྱི། ཞེས་བརྗོད། རོལ་མོ་བཞག
འདོད་ཆགས་ཞེ་སྡང་གཏི་མུག སོགས་ནས། ཐམས་ཅད་བདག་གིས་བྱང་
ཆུབ་ཕྱིར་བསྔོའོ།། ཞེས་ཡན་ལག་བདུན་པ་བྱ། ཇི་ལྟར་སྔོན་གྱི་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྟ་ཅང་ཤེས་ལྟ་བུ། གླང་
པོ་ཆེན་པོ། བྱ་བ་བྱས་ཤིང་བྱེད་པ་བྱས་པ། ཁུར་བོར་བ། རང་གི་དོན་རྗེས་
སུ་ཐོབ་པ། སྲིད་པར་ཀུན་ཏུ་སྦྱོར་བ་ཡོངས་སུ་ཟད་པ། ཡང་དག་པའི་བཀའ་
ལེགས་པར་རྣམ་པར་གྲོལ་བའི་ཐུགས། ལེགས་པར་རྣམ་པར་གྲོལ་བའི་ཤེས་
རབ་ཅན་དེ་རྣམས་ཀྱིས། སེམས་ཅན་ཐམས་ཅད་ཀྱི་དོན་གྱི་ཕྱིར་དང་། ཕན་
པར་བྱ་བའི་ཕྱིར་དང༌། གྲོལ་བར་བྱ་བའི་ཕྱིར་དང་། ནད་མེད་པར་བྱ་བའི་
ཕྱིར་དང་། མུ་གེ་མེད་པར་བྱ་བའི་ཕྱིར་དང་། བྱང་ཆུབ་ཀྱི་ཕྱོགས་ཀྱི་ཆོས་
རྣམས་ཡོངས་སུ་རྫོགས་པར་བྱ་བའི་ཕྱིར་དང་། བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ངེས་པར་རྟོགས་པར་བྱ་བའི་ཕྱིར་གསོ་སྦྱོང་ཡང་དག་པར་
མཛད་པ་དེ་བཞིན་དུ། བདག་མིང་འདི་ཞེས་བགྱི་པས་ཀྱང་དུས་འདི་ནས་
བཟུང་སྟེ། ཇི་སྲིད་སང་ཉི་མ་མ་ཤར་གྱི་བར་དུ་གསོ་སྦྱོང་ངེས་པར་ཡང་དག་
པར་བླང་བར་བགྱིའོ།། དེང་ནས་སྲོག་གཅོད་མི་བྱ་ཞིང་།། གཞན་གྱི་ནོར་ནི་
བླང་མི་བྱ།། འཁྲིག་པའི་ཆོས་ཀྱང་མི་སྤྱད་ཅིང་། བརྫུན་གྱི་ཚིག་ཀྱང་མི་སྨྲའོ།།
སྐྱོན་ནི་མང་པོ་ཉེར་བསྟེན་པའི།། ཆང་ནི་ཡོངས་སུ་སྤང་བར་བྱ། ཁྲི་སྟན་ཆེ་
མཐོ་མི་བྱ་ཞིང༌།། དེ་བཞིན་དུས་མ་ཡིན་པའི་ཟས།། དྲི་དང་ཕྲེང་བ་དང་ནི་
རྒྱན། གར་དང༌ གླུ་ སོགས་ སྤང་བར་བྱ།། ཇི་ ལྟར་ དགྲ་བཅོམ་རྟག་ ཏུ་ནི།།
སྲོག་གཅོད་ལ་སོགས་མི་བྱེད་པ།། དེ་བཞིན་སྲོག་གཅོད་ལ་སོགས་སྤང་།། བླ་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས།
69
མེད་བྱང་ཆུབ་ ཐོབ་ པར་ ཤོག། སྡུག་བསྔལ་ མང་འཁྲུག་ འཇིག་རྟེན་རྣམས།།
སྲིད་པའི་མཚོ་ལས་འདོན་པར་ཤོག། ལན་གསུམ་བརྗོད། ཨོཾ་ཨ་མེ་གྷ་ཤཱི་ལ། སཾ་བྷ་
ར་སཾ་བྷ་ར། བྷ་ར་བྷ་ར། མཧཱ་ཤུད་དྷ་ས་ཏྭ། པདྨ་བི་བྷུ་ཥི་ཏ་བྷུ་ཛ། དྷ་ར་དྷ་
ར། ས་མནྟ་ཨ་ཝ་ལོ་ཀི་ཏེ་ཧཱུྃ་ཕཊ་སྭཱཧཱ། ཚུལ་ཁྲིམས་རྣམ་དག་གི་གཟུངས་འདི་བདུན་ནམ་
ཉེར་གཅིག་བཟླ། ཁྲིམས་ཀྱི་ཚུལ་ཁྲིམས་སྐྱོན་མེད་ཅིང་། སོགས་ཀྱི་སྨོན་ལམ་གདབ། སྨན་
ཆོག་སྐབས་འདིར་ཐེག་ཆེན་གསོ་སྦྱོང་ངེས་པར་ལེན་དགོས་ལ། གལ་ཏེ་ལེན་མ་ཐུབ་ན། གསོ་སྦྱོང་ལེན་
པའི་ཆོ་གའི་སྐོར་རྣམས་གདོན་མི་དགོས་སོ།།
སྐྱབས་འགྲོ་ནི། ཕྱོགས་བཅུ་དུས་གསུམ་ཞེས་པ་ནས། དགེ་འདུན་ལ་
སྐྱབས་སུ་ མཆིའོ༎ ཡན་ སྤྱི་ལྟར་ལ། བཅོམ་ ལྡན་ འདས་ སྨན་ གྱི་ བླ་ བདེ་ བར་
གཤེགས་པ་མཆེད་བརྒྱད་ཀྱི་ལྷ་ཚོགས་འཁོར་དང་བཅས་པ་རྣམས་ལ་སྐྱབས་སུ་
མཆིའོ།། ལན་གསུམ་བརྗོད།
སེམས་བསྐྱེད་པ་ནི། སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་
ཐོབ་པར་བྱ། དེའི་ཆད་དུ་བཅོམ་ལྡན་འདས་བདེ་བར་གཤེགས་པ་མཆེད་
བརྒྱད་ཀྱི་ ལྷ་ཚོགས་འཁོར་དང་ བཅས་ པ་རྣམས་ལ་ ཕྱག་ མཆོད་ ཐུགས་ དམ་
བསྐུལ་བ་ལ་སོགས་པའི་ལམ་གྱི་རིམ་པ་ལ་གནས་པར་བྱའོ།།
ཚད་མེད་བསྒོམ་པ་ནི། བདག་དང་སྣང་བ་ཐམས་ཅད་ཆོས་ཀྱི་དབྱིངས་ཀྱི་རང་
བཞིན་ཡིན་པ་ལ། དེ་ལྟར་མ་རྟོགས་པའི་སེམས་ཅན་ཐམས་ཅད་བདེ་བ་དང་
བདེ་བའི་རྒྱུ་དང་ལྡན་པར་བྱ། སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་
བར་བྱ། སྡུག་བསྔལ་མེད་པའི་བདེ་བ་དང་མི་འབྲལ་བར་བྱ། བདེ་སྡུག་གི་རྒྱུ་
ཆགས་སྡང་ཉེ་རིང་གཉིས་དང་བྲལ་བའི་བཏང་སྙོམས་ལ་གནས་པར་བྱའོ། །
ས་གཞི་བརླབ་པ་ནི། དཀོན་མཆོག་གསུམ་གྱི་བདེན་པ་དང༌། སངས་རྒྱས་དང་
བྱང་ཆུབ་སེམས་དཔའ་ཐམས་ཅད་ཀྱི་བྱིན་གྱིས་བརླབས་དང་། ཚོགས་གཉིས་
ཡོངས་སུ་རྫོགས་པའི་མངའ་ཐང་ཆེན་པོ་དང་། ཆོས་ཀྱི་དབྱིངས་རྣམ་པར་དག་
ཅིང་བསམ་གྱིས་མི་ཁྱབ་པའི་སྟོབས་ཀྱིས་དེ་བཞིན་གཤེགས་པ་བདུན་གྱི་སྔོན་གྱི་



70
༄༅།བདུད་རྩི་སྨན་གྱི་མདོ་ཆོག
སྨོན་ལམ་གྱི་ཁྱད་པར་རྒྱས་པའི་མདོ་ལས་བྱུང་བའི་ཆོ་ག་བཞིན། ཕྱོགས་བཅུའི་
དེ་བཞིན་གཤེགས་པ་སྲས་དང་བཅས་པ་དང་། འཕགས་པ་ཆོས་སྐྱོང་བ་ཐམས་
ཅད་གདན་འཛོམ་པའི་ཕོ་བྲང་གི་དཀྱིལ་འཁོར་དང་མཆོད་པའི་ཚོགས་སྦྱར་བ་
འདི་རྣམས་ཅི་ལྟར་སངས་རྒྱས་དང་བྱང་ཆུབ་སེམས་དཔའ་དེ་དག་གི་སྔོན་གྱི་
སྨོན་ལམ་ཁྱད་པར་ཅན་གྱིས་བསྒྲུབས་པའི་སངས་རྒྱས་ཀྱི་ཞིང་ཡོངས་སུ་དག་པ་
དང༌། བཅོམ་ལྡན་འདས་འོད་དཔག་མེད་ཀྱི་ཞིང་གི་བཀོད་པའི་ཡོན་ཏན་ལྟ་
བུ་དང་ལྡན་པར་གྱུར་ཏེ། ས་གཞི་རིན་པོ་ཆེ་སྣ་ཚོགས་ཀྱི་རང་བཞིན་ལག་
མཐིལ་ལྟར་མཉམ་པ། ཐ་གྲུ་ཆེ་བ། ཡངས་པ། རེག་ན་འཇམ་ཞིང་བདེ་བ།།
དྲི་མ་མེད་ཅིང་འོད་གསལ་བ། ཙནྡན་སྦྲུལ་གྱི་སྙིང་པོའི་དྲི་གསུང་དད་དང་
ལྡན་པའི་ལྷའི་མེ་ཏོག་སྣ་ཚོགས་ཀྱི་གཅལ་བཀྲམ་པ། མཐའ་རིན་པོ་ཆེའི་ ཕ་
གུས་བརྩིགས་པ། གསེར་དང་། དངུལ་དང༌། མུ་ཏིག་གི་ཕྱེ་མ་གྲམ་བུར་
བརྡལ་པ། ཨུཏྤལ་དང༌། ཀུ་མུ་ད་དང་། པདྨ་འགྱིང་ཞིང་ལྡེམ་པས་ཁེབས་
པར་གྱུར་ཅིག ཆུ་བྱ་སྣ་ཚོགས་སྐད་སྙན་པར་སྒྲོགས་པ། དགའ་ཞིང་འཕྱོ་ལ་
ལྡིང་བས་བརྒྱན་པའི་ཡན་ལག་བརྒྱད་དང་ལྡན་པའི་མཚོ་དང་རྫིང་དང་ལྟེང་ཀ་
དག་གིས་མཛེས་པར་བྱས་པ་རིན་པོ་ཆེའི་དཔག་བསམ་གྱི་ཤིང་ལྗོན་པ་ལྷའི་ནོར་
བུ་དང་། མུ་ཏིག་གི་རྒྱན་ཕྲེང་དང་། རིན་པོ་ཆེ་དབྱངས། མེ་ཏོག་གི་མགོ་
ལྕོག་དང་འབྲས་བུ་མཛེས་པར་ཆགས་པས་གཡུར་ཟ་ཞིང་ལྡེམ་པ། གསེར་གྱི་
དྲེལ་[དྲིལ ]བུ་གཡེར་ཁ་འཁྲོལ་བ་ལས་དམ་པའི་ཆོས་ཀྱི་སྒྲ་འབྱུང་བ་དང་ལྡན་
པ་ཚར་དུ་བསྒྲེངས་པས་ལེགས་པར་བརྒྱན་ པའི་ ས་ གཞི་ཕུན་སུམ་ཚོགས་པ་
འབྱུང་བར་གྱུར་ཅིག
ཁང་བཟང་བརླབ་པ་ནི། དེའི་དབུས་སུ་གཞལ་མེད་ཁང་རིན་པོ་ཆེ་སྣ་བདུན་
མཆོག་ཏུ་འབར་བ་བཀོད་པ། འཇིག་རྟེན་གྱི་ཁམས་དཔག་ཏུ་མེད་པ་རྒྱས་པར་
འགེངས་པའི་འོད་ཟེར་ཆེན་པོ་རབ་ཏུ་འབྱུང་བ། གནས་ཐ་དད་པ་ཤིན་ཏུ་
རྣམ་པར་བྱེ་ བ་ མཐའ་ ཡས་ པ་ རྣམ་ པར་ གནས་ པ་ རྒྱ་ ཡོངས་ སུ་ མ་ ཆད་ པ།



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས།
71
ཁམས་གསུམ་ལས་ཡང་དག་པར་འདས་པའི་སྤྱོད་ཡུལ་འཇིག་རྟེན་ལས་ཡང་
དག་པར་འདས་པ་དེའི་བླ་མའི་དགེ་བའི་རྩ་བ་ལས་བྱུང་བ། ཤིན་ཏུ་རྣམ་པར་
དག་ཅིང་དབང་སྦྱར་བའི་རྣམ་པར་རིག་པའི་མཚན་ཉིད། དེ་བཞིན་གཤེགས་
པའི་གནས། བྱང་ཆུབ་སེམས་དཔའི་དགེ་འདུན་དང་ལྡན་པ། ལྷ་དང་། ཀླུ་
དང༌། གནོད་སྦྱིན་དང༌དྲི་ཟ་དང༌། ལྷ་མ་ཡིན་དང་། ནམ་མཁའ་ལྡིང་
དང་། མིའམ་ཅི་དང་། ལྟོ་འཕྱེ་ཆེན་པོ་དང༌། མི་དང་མི་མ་ཡིན་པ་མཐའ་
ཡས་པ་རྣམ་པར་རྒྱུ་བ། ཆོས་ཀྱི་རོའི་དགའ་བ་དང་བདེ་བ་ཆེན་པོས་བརྟན་པ།
སེམས་ཅན་ཐམས་ཅད་ཀྱི་དོན་ཐམས་ཅད་ཡང་དག་པར་ཐོབ་པར་བྱེད་པས་ཉེ་
བར་གནས་པ། ཉོན་མོངས་པའི་གནད་པའི་དྲི་མ་ཐམས་ཅད་དང་བྲལ་བ།
བདུད་ཐམས་ཅད་ཡོངས་སུ་སྤངས་པ་ཐམས་ཅད་ཀྱི་བཀོད་པ་ལས་ལྷག་པའི་དེ་
བཞིན་གཤེགས་པའི་བཀོད་པའི་གནས་དྲན་པ་དང༌། བློ་གྲོས་དང་རྟོགས་པ་
ཆེན་པོས་ངེས་པར་འབྱུང་བ། ཞི་གནས་དང་ལྷག་མཐོང་གི་བཞོན་པ་ཡིན་པ།
རྣམ་པར་ཐར་པའི་སྒོ་སྟོང་པ་ཉིད་དང༌། མཚན་མ་མེད་པ་ཉིད་དང༌། སྨོན་པ་
མེད་པ་ནས་འཇུག་པ། རིན་པོ་ཆེའི་པདྨའི་རྒྱལ་པོ་ཡོན་ཏན་མཐའ་ཡས་པས་
བརྒྱན་པའི་བཀོད་པ་ལ་བརྟེན་པའི་གཞལ་མེད་ཁང་ཆེན་[ཆེན]པོ་འབྱུང་བར་
གྱུར་ཅིག
གདན་ཁྲི་བརླབ་པ་ནི། དེའི་དབུས་སུ་པདྨའི་གང་ན་རིན་པོ་ཆེའི་སེངྒེའི་ཁྲི་སྟན་
ལ། དེ་བཞིན་གཤེགས་པ་མཚན་ལེགས་པར་ཡོངས་བསྒྲགས་དཔལ་གྱི་རྒྱལ་པོ་
དང་། དེ་བཞིན་གཤེགས་པ་རིན་པོ་ཆེ་དང་ཟླ་བ་དང་པདྨས་རབ་ཏུ་བརྒྱན་པ་
མཁས་པ་གཟི་བརྗིད་སྒྲ་དབྱངས་ཀྱི་རྒྱལ་པོ་དང༌། དེ་བཞིན་གཤེགས་པ་གསེར་
བཟང་དྲི་མེད་རིན་ཆེན་སྣང་བརྟུལ་ཞུགས་གྲུབ་པ་དང་། དེ་བཞིན་གཤེགས་པ་
མྱ་ངན་མེད་མཆོག་དཔལ་དང༌། དེ་བཞིན་གཤེགས་པ་ཆོས་བསྒྲགས་རྒྱ་མཚོའི་
དབྱངས་དང་། དེ་བཞིན་གཤེགས་པ་ཆོས་རྒྱ་མཚོ་མཆོག་གི་བློས་རྣམ་པར་རོལ་
པས་མངོན་པར་མཁྱེན་པ་དང་། དེ་བཞིན་གཤེགས་པ་སྨན་གྱི་བླ་བཻཌཱུརྱའི་འོད་



72
༄༅།བདུད་རྩི་སྨན་གྱི་མདོ་ཆོག
ཀྱི་རྒྱལ་པོ་དང་། བཅོམ་ལྡན་འདས་ཤཱཀྱ་ཐུབ་པ་ལ་སོགས་པ་ཕྱོགས་བཅུའི་དེ་
བཞིན་གཤེགས་པ་དང་། བྱང་ཆུབ་སེམས་དཔའ་དང་། འཕགས་པ་དམ་པའི་
ཆོས་སྐྱོང་བ་ཐམས་ཅད་གདན་འཛོམས་པའི་བཞུགས་གནས་འཕགས་ པ་ སོ་
སོའི་སྨོན་ལམ་ཁྱད་པར་ཅན་དང་མངའ་ཐང་དང་འཚམ་པར་གྲུབ་པ་མཛེས་པ་
ཤ་སྟག་འབྱུང་བར་གྱུར་ཅིག
མཆོད་པ་བརླབ་པ་ནི། ཕྱི་ནད་ཀུན་ཏུ་ཡང་ཆ་རིགས་དང་འཚམ་པར་ཡང་ལྷ་
དང་མིའི་ཡོ་བྱད་དམ་པ་ཞལ་ཟས་དང་ན་བཟའ་དང༌། རྒྱན་དང་རོལ་མོ་ལ་
སོགས་པ་ཕུལ་དུ་ཕྱིན་པ་སྣ་ཚོགས་ཕུང་པོ་གསུམ་པའི་མདོ་དང༌། བཟང་པོ་
སྤྱོད་པའི་སྨོན་ལམ་ལས་བྱུང་བའི་མཆོད་པའི་སྤྲིན་རྒྱ་མཚོ་ཐམས་ཅད་ཀྱིས་རྒྱས་
པར་གང་ཞིང་རྒྱུན་ཀླུབས་པ་དང་ལྡན་པར་གྱུར་ཅིག འཕགས་པ་ཐམས་ཅད་
ཀྱང་གདན་འཛོམས་ནས་དེ་བཞིན་དུ་བྱིན་གྱིས་བརླབས་ཤིང་བཞེས་ཏེ་ལོངས་
སྤྱོད་པར་གྱུར་ཅིག ཅེས་ལན་གསུམ་བཟླས། ཀུན་བཟང་མཆོད་པའི་སྤྲིན་གྱི་གཟུངས་འདི་ཉིད་
ལྷག་པར་ཕན་ཡོན་ཆེ་བར་མདོ་ལས་གསུངས་པས། ཨོཾ་ན་མོ་བྷ་ག་ཝ་ཏེ་བཛྲ་སཱ་ར་པྲ་མ་རྡ་ནེ།
ཏ་ཐཱ་ག་ཏཱ་ཡ། ཨརྒ་ཏེ་ས་མྱ་ཀྑཾ་བུད་དྷཱ་ཡ། ཏ་དྱ་ཐཱ། ཨོཾ་བཛྲ་བཛེ། མཧཱ་བཛེ།
མཧཱ་ཏེ་ཛ་བཛེ། མཧཱ་བིདྱ་བཛེ། མཧཱ་བོ་དྷི་ཙི་ཏྟ་བཛེ། མཧཱ་བོ་དྷི་མཎྜོ་པ་སཾ་
ཀྲ་མ་ཎ་བཛེ་སརྦ་ཀརྨ་ཨཱ་ཝ་ར་ཎ་བི་ཤོ་དྷ་ནེ་བཛེ་སྭཱཧཱ། ཞེས་ལན་གསུམ་མམ་བདུན་
བརྗོད། ཡང་། དཀོན་མཆོག་གསུམ་གྱི་བདེན་པ་དང༌། སངས་རྒྱས་དང་བྱང་
ཆུབ་སེམས་ དཔའ་ ཐམས་ ཅད་ ཀྱི་བྱིན་ གྱིས་ བརླབས་ དང་། ཚོགས་ གཉིས་
ཡོངས་སུ་རྫོགས་པའི་མངའ་ཐང་ཆེན་པོ་དང་། ཆོས་ཀྱི་དབྱིངས་རྣམ་པར་དག་
ཅིང་བསམ་གྱིས་མི་ཁྱབ་པའི་སྟོབས་ཀྱིས་དེ་བཞིན་ཉིད་དུ་གྱུར་ཅིག ལན་གསུམ་
བཟླས། བཅོམ་ ལྡན་ འདས་ དེ་ བཞིན་ གཤེགས་ པ་ མཚན་ ལེགས་ པར་ ཡོངས་
བསྒྲགས་དཔལ་གྱི་རྒྱལ་པོ་དང༌། དེ་བཞིན་གཤེགས་པ་རིན་པོ་ཆེ་དང་ཟླ་བ་
དང་པདྨས་རབ་ཏུ་བརྒྱན་པ་མཁས་པ་གཟི་བརྗིད་སྒྲ་དབྱངས་ཀྱི་རྒྱལ་པོ་དང༌།
དེ་བཞིན་གཤེགས་པ་གསེར་བཟང་དྲི་མེད་རིན་ཆེན་སྣང་བརྟུལ་ཞུགས་གྲུབ་པ་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས།
73
དང༌། དེ་ བཞིན་ གཤེགས་ པ་ མྱ་ངན་མེད་མཆོག་དཔལ་དང༌། དེ་བཞིན་
གཤེགས་པ་ཆོས་བསྒྲགས་རྒྱ་མཚོའི་དབྱངས་དང་། དེ་བཞིན་གཤེགས་པ་ཆོས་
རྒྱ་མཚོ་མཆོག་གི་བློས་རྣམ་ པར་ རོལ་ པས་ མངོན་ པར་ མཁྱེན་པ་དང་། དེ་
བཞིན་གཤེགས་པ་སྨན་གྱི་བླ་བཻཌཱུརྱའི་འོད་ཀྱི་རྒྱལ་པོ་དང༌། སྟོན་པ་བཅོམ་
ལྡན་འདས་ཤཱཀྱ་ཐུབ་ལ་སོགས་པ་ཕྱོགས་བཅུ་ན་དུས་གསུམ་དུ་བཞུགས་པའི་དེ་
བཞིན་གཤེགས་ པ་དགྲ་བཅོམ་ཡང་དག་ པར་ རྫོགས་ པའི་ སངས་ རྒྱས་ དང༌།
བྱང་ཆུབ་སེམས་དཔའི་ཚོགས་དང་བཅས་པ་ཐམས་ཅད་བདག་ལ་དགོངས་སུ་
གསོལ། བཅོམ་ལྡན་འདས་ཐུགས་རྗེ་ཆེན་པོ་དང་ལྡན་པ་རྣམས་ཀྱིས་སླད་མའི་
དུས་ལྔ་བརྒྱ་ཐ་མ་ལ་དམ་པའི་ཆོས་ལྟར་བཅོས་པ་འབྱུང་བ་ནི་སེམས་ཅན་ལས་
ཀྱི་སྒྲིབ་པ་སྣ་ཚོགས་ཀྱིས་བསྒྲིབས་པ། ནད་སྣ་ཚོགས་ཀྱིས་གཟིར་བ། མྱ་ངན་
དང་སྡུག་བསྔལ་སྣ་ཚོགས་ཀྱིས་གཙེས་པ། ཕོངས་པར་གྱུར་པའི་སེམས་ཅན་
ཐམས་ཅད་རྗེས་སུ་བཟུང་ཞིང་ལྷ་དང་མི་རྣམས་ཀྱི་དོན་དང་། ཕན་པ་དང་
བདེ་བའི་སླད་དུ་དེ་བཞིན་གཤེགས་པ་རྣམས་ཀྱི་ཐབས་མཁས་པ་མང་པོ་དང་།
སྔོན་གྱི་སྨོན་ལམ་གྱི་ཁྱད་པར་རྒྱས་པ་བཟང་ཞིང་རླབས་ཆེ་བ། མཐུ་དང་བྱིན་
གྱིས་བརླབས་དཔག་ཏུ་མ་མཆིས་པ་མངའ་བ་ལ་བརྟེན་ཏེ། སྦྱིན་པའི་བདག་པོ་
དང་བདག་ཅག་ལ་སོགས་པ་འགྲོ་བ་མང་པོ་བསྐྱབ་པའི་སླད་དུ་མགོན་སྐྱབས་
ངང་དཔུང་མཉེན་དུ་སྤྱན་འདྲེན་ཅིང་མཆིས་ན་མཆོད་པའི་ཚོགས་སྦྱར་བའི་ཕོ་
བྲང་གི་དཀྱིལ་འཁོར་འདིར་གཤེགས་ཤིང་གདན་འཛོམ་པ་ཆེན་པོ་མཛད་དེ་
བྱིན་གྱིས་བརླབ་པར་ཅི་གནང༌། ད་ལྟར་བདག་ཅག་གི་སྟོན་པ་སངས་རྒྱས་
བཅོམ་ལྡན་འདས་ཤཱཀྱ་ཐུབ་པ་གདུལ་བྱའི་དབང་གིས་འཛམ་བུའི་གླིང་འདིར་
མྱ་ངན་ལས་འདས་པའི་ཚུལ་བསྟན་ཀྱང་འཇིག་རྟེན་གྱི་ཁམས་གཞན་དུ་དེ་
བཞིན་གཤེགས་པའི་རྣམ་པར་རོལ་པ་སྣ་ཚོགས་ཀྱིས་འགྲོ་བའི་དོན་མཛད་ཅིང་
བཞུགས་པ་ཡང་དེ་བཞིན་གཤེགས་པའི་ཐུགས་རྗེ་ཆེན་པོ་དང་སྔོན་གྱི་སྨོན་ལམ་
ཁྱད་པར་ཅན་ལས་གླེངས་ཏེ། བདག་ཅག་མངའ་རིས་ཀྱི་གདུལ་བྱ་རྣམས་ཕྱག་
ir
ir
ir
is
is



74
༄༅།བདུད་རྩི་སྨན་གྱི་མདོ་ཆོག
མཚན་དུ་བཞེས་པའི་ནང་དུ་གཏོགས་ཏེ་བཀའ་དྲིན་ཐོབ་པའི་འཕྲོ་མཆིས་པ་
ཙམ་ལ་བརྟེན་ཏེ། བདག་ཅག་ལ་སོགས་པ་འགྲོ་བ་མང་པོ་བསྐྱབ་པའི་སླད་དུ་
མགོན་སྐྱབས་ དང༌ དཔུང་ གཉེན་ དུ་ སྤྱན་ འདྲེན་ ཅིང་ མཆིས་ ན་ མཆོད་ པའི་
ཚོགས་སྦྱར་བའི་ཕོ་བྲང་དཀྱིལ་འཁོར་འདིར་གཤེགས་ཤིང་ གདན་འཛོམ་ པ་
ཆེན་པོ་མཛད་དེ་བྱིན་གྱིས་བརླབ་པར་ཅི་གནང་། བྱང་ཆུབ་སེམས་དཔའ་
སེམས་དཔའ་ཆེན་པོ་འཕགས་པ་འཇམ་དཔལ་གཞོན་ནུར་གྱུར་པ་དང་། རྒྱལ་
བའི་སྲས་པོ་སྐྱབས་ གྲོལ་དང༌། ཕྱག་ན་རྡོ་རྗེ་ལ་ སོགས་ པ་བྱང་ཆུབ་ སེམས་
དཔའ་སེམས་དཔའ་ཆེན་པོ་གང་དག་སྔོན་དེ་བཞིན་གཤེགས་པ་བདུན་གྱི་སྔོན་
གྱི་སྨོན་ལམ་གྱི་ཁྱར་པར་རྒྱས་པའི་མདོ་བཀའ་སྩལ་པའི་ཚེ་གདན་འཛོམ་པར་
འདུས་ཏེ། མདོའི་དོན་བྱིན་གྱིས་བརླབས་ཤིང་དེ་བཞིན་གཤེགས་པའི་བཀའ་
སྒྲུབ་པར་ཐུགས་བསྐྱེད་པ་དེ་དག་ཀྱང་། བདག་ཅག་ལ་སོགས་པ་འགྲོ་བ་མང་
པོ་བསྐྱབ་ པའི་ སླད་ དུ་ མགོན་ སྐྱབས་དང་ དཔུང་ གཉེན་ དུ་ སྤྱན་ འདྲེན་ ཅིང་
མཆིས་ན་མཆོད་པའི་ཚོགས་སྦྱར་བའི་ཕོ་བྲང་གི་དཀྱིལ་འཁོར་འདིར་གཤེགས་
ཤིང་གདན་འཛོམ་པ་ཆེན་པོ་མཛད་དེ་བྱིན་གྱིས་བརླབ་པར་ཅི་གནང་། སྔོན་
དེ་བཞིན་གཤེགས་པ་གདན་འཛོམ་པ་ཆེན་པོས་བཀས་གཏང་ཅིང་སོ་སོ་ནས་
ཀྱང་ལྷའི་ཚིག་བདེན་པས་མདོང་གསོལ་དུ་ཞལ་གྱིས་བཞེས་ཏེ། དམ་པའི་ཆོས་
དང་འཁོར་རྣམ་བཞི་སྐྱོང་བར་མཛད་ཅིང་དེ་བཞིན་གཤེགས་པ་བདུན་གྱི་སྔོན་
གྱི་སྨོན་ལམ་གྱི་ཁྱད་པར་རྒྱས་པའི་མདོ་སྡེ་འདི་ཡང་ལྷག་པར་ཕྱག་མཚན་དུ་
བཞེས་པ། ལྷའི་དབང་པོ་བརྒྱ་བྱིན་དང༌། ཚངས་པ་དང༌། རྒྱལ་པོ་ཆེན་པོ་
ཡུལ་འཁོར་སྲུང་དང་། འཕགས་སྐྱེས་པོ་དང་། མིག་མི་བཟང་དང༌། རྣམ་
ཐོས་ཀྱི་བུ་ལ་སོགས་པ་འཕགས་པ་ཆོས་སྐྱོང་བ་ཐམས་ཅད་ཀྱང་། བདག་ཅག་
ལ་སོགས་པ་འགྲོ་བ་མང་པོ་བསྐྱབ་པའི་སླད་དུ་མགོན་སྐྱབས་དང་དཔུང་མཉེན་
དུ་སྤྱན་འདྲེན་ཅིང་མཆིས་ན་མཆོད་པའི་ཚོགས་སྦྱར་བའི་ཕོ་བྲང་གི་དཀྱིལ་
འཁོར་འདིར་གཤེགས་ཤིང་གདན་འཛོམ་པ་ཆེན་པོ་མཛད་དེ་བྱིན་གྱིས་བརླབ་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས། 75
པར་ཅི་གནང༌། སྔོན་དེ་བཞིན་གཤེགས་པ་གདན་འཛོམ་པའི་སྤྱན་སྔར་དེ་
བཞིན་གཤེགས་པ་བདུན་གྱི་སྔོན་གྱི་སྨོན་ལམ་གྱི་ཁྱད་པར་རྒྱས་པའི་མདོ་སྡེ་
འཆང་བ་དང་མཆོད་པ་ལ་སོགས་པའི་སེམས་ཅན་དེ་དག་ཕྱག་མཚན་དུ་བཞེས་
ཤིང་བསྲུང་བར་ཞལ་གྱིས་བཞེས་པ་གནོད་སྦྱིན་གྱི་སྡེ་དཔོན་ཆེན་པོ་ཇི་འཇིགས་
དང༌། གནོད་སྦྱིན་གྱི་སྡེ་དཔོན་ཆེན་པོ་རྡོ་རྗེ་དང༌། གནོད་སྦྱིན་གྱི་སྡེ་དཔོན་
ཆེན་པོ་རྒྱུན་འཛིན་དང་། གནོད་སྦྱིན་གྱི་སྡེ་དཔོན་ཆེན་པོ་གཟའ་འཛིན་དང༌།
གནོད་སྦྱིན་གྱི་སྡེ་དཔོན་ཆེན་པོ་རླུང་དང༌། གནོད་སྦྱིན་གྱི་སྡེ་དཔོན་ཆེན་པོ་
གནས་བཅས་ དང་། གནོད་ སྦྱིན་ གྱི་ སྡེ་ དཔོན་ ཆེན་ པོ་ དབང་ འཛིན་ དང༌།
གནོད་སྦྱིན་གྱི་སྡེ་དཔོན་ཆེན་པོ་གཏུང་འཛིན་དང༌། གནོད་སྦྱིན་གྱི་སྡེ་དཔོན་
ཆེན་པོ་སྨྲ་འཛིན་དང་། གནོད་སྦྱིན་གྱི་སྡེ་དཔོན་ཆེན་པོ་བསམ་འཛིན་དང་།
གནོད་སྦྱིན་གྱི་སྡེ་དཔོན་ཆེན་པོ་གཡོ་བ་འཛིན་དང་། གནོད་སྦྱིན་གྱི་སྡེ་དཔོན་
ཆེན་པོ་རྫོགས་བྱེད་དེ། གནོད་སྦྱིན་གྱི་སྡེ་དཔོན་ཆེན་པོ་ཐམས་ཅད་ལ་ཡང་
སྔོན་གྱི་ཐུགས་དམ་བཟང་པོ་ལས་གླེངས་[བསླངས]ཏེ། བདག་ཅག་ལ་སོགས་
པ་འགྲོ་བ་མང་པོ་བསྐྱབ་པའི་སླད་དུ་མགོན་སྐྱབས་དང་དཔུང་གཉེན་དུ་སྤྱན་
འདྲེན་ཅིང་ མཆིས་ན་ མཆོད་ པའི་ཚོགས་སྦྱར་ བའི་ ཕོ་བྲང་གི་དཀྱིལ་འཁོར་
འདིར་གཤེགས་ཤིང་གདན་འཛོམ་པ་ཆེན་པོ་མཛད་དེ་བྱིན་གྱིས་བརླབ་པར་ཅི་
གནང༌། གཤེགས་བྱོན་སྐྱེ་འབྲི་མེད་པའི་སྐུ།། ཇི་ལྟར་སྨོན་ཞིང་ཡོད་པ་ལྟར།།
དཀར་པ་འཆར་བའི་ཚུལ་བཞིན་དུ།། འཇིག་རྟེན་སྐྱབས་སུ་གཤེགས་སུ་གསོལ།།
བདེ་བར་གཤེགས་སོ་བཅོམ་ལྡན་འདས།། བདག་ཅག་བསོད་ནམས་སྐལ་བར་
ལྡན།། བདག་གིས་ཕུལ་བའི་མཆོད་ཡོན་འདི༎ བཞེས་ནས་བདག་ལ་དགྱེས་
པར་མཛོད། ཁྱེད་ཀྱི་རང་བཞིན་ཡོངས་དག་པས།། སྲེད་སོགས་འཆིང་བ་མི་
མངའ་ཡང་།། བདག་ཅག་སྒྲིབ་པ་སྦྱང་སླད་དུ།། གཙང་མ་ཆབ་ཀྱིས་སྐུ་ཁྲུས་
གསོལ།། དེ་བཞིན་གཤེགས་དང་དེ་ཡི་སྲས་རྣམས་ལ།། རིན་ཆེན་བུམ་པ་མང་
པོ་སྤོས་ཀྱི་ཆུ།། ཡིད་འོང་ལེགས་པར་བཀང་བ་གླུ་དང་ནི།། རོལ་མོར་བཅས་པ་



༄༅།བདུད་རྩི་སྨན་གྱི་མདོ་ཆོག
#
དུ་མས་སྐུ་ཁྲུས་གསོལ། དེ་དག་སྐུ་ལ་མཚུངས་པ་མེད་པའི་གོས།། གཙང་ལ་དྲི་
རབ་བགོས་པས་སྐུ་ཕྱིའོ།། དེ་ནས་ང་ལ་ཁ་དོག་ལེགས་བསྒྱུར་བའི།། ན་བཟའ་
ཤིན་ཏུ་དྲི་ཞིམ་དམ་པ་འབུལ།། སྲབ་འཇམ་ཡང་པ་ལྷ་ཡི་གོས།། མི་ཕྱེད་རྡོ་
རྗེའི་སྐུ་བརྙེས་ལ།། མི་ཕྱེད་དད་པས་བདག་འབུལ་ནི།། བདག་ཀྱང་རྡོ་རྗེའི་སྐུ་
ཐོབ་ཤོག། འགྲོ་བ་ཉོན་མོངས་སྐོམ་གྱིས་གདུངས་པ་ལ། ཆོས་ཀྱི་ཆུ་ཡིས་ཚིམ་
པར་བྱ་བའི་ཕྱིར།། ཉེས་བྲལ་སྒྲུབ་པའི་དོན་ལ་དམིགས་ནས་ཀྱང་།། བདག་
གིས་ཁྱེད་ ལ་ བུམ་ ཆུ་ དབུལ་ བར་ བགྱི། ཆོས་ སྟོན་ དག་ པའི་ དཀྱིལ་ འཁོར་
འདིར།། དཔལ་ཆེན་དག་པའི་གདན་བཤམས་ཏེ།། ཏིང་འཛིན་མི་གཡོ་མཉམ་
བཞག་པས། དགྱེས་པར་དགོངས་ཏེ་གདན་ལ་བཞུགས།། གཙང་དང་གདན་
ཁྲི་ཡངས་པ་ལ། ཐོགས་དང་དོག་པ་མེད་པའི་སྐུ།། མཉམ་ཉིད་ཚུལ་གྱིས་
འདིར་བཞུགས་ལ། བདེ་བར་སྦྱར་བ་བཞེས་སུ་གསོལ།། སོ་སོའི་ཞིང་ཁམས་
ནས་རྫུ་འཕྲུལ་གྱིས་ནམ་མཁའ་ལ་གཤེགས་ཏེ།། གཞལ་མེད་ཁང་གི་དབུས་སུ་
སེང་གེའི་ཁྲི་ཆེན་པོ་བརྒྱད་ལ་དེ་བཞིན་གཤེགས་པ་བརྒྱད་བཞུགས། ཆོས་པོ་ཏི་
ཡང་བཞུགས། བར་གྱི་སྣམ་བུ་ལ་བྱང་ཆུབ་སེམས་དཔའ་གླེང་གཞི་ལས་བྱུང་
བའམ་ཡང་ན་བྱང་ཆུབ་ སེམས་དཔའི་འཁོར་དཔག་ཏུ་མེད་པ་བཞུགས་པའི་
གདན་བཤམས། དེའི་མདུན་དུ་བྱང་ཆུབ་སེམས་དཔའ་འཇམ་དཔལ་དང་
སྐྱབས་གྲོལ་དང་ཕྱག་ན་རྡོ་རྗེ་གསུམ་གདན་འཛོམ་པ་ལ་སྔོན་གྱི་ཐུགས་དམ་
བསྐུལ་ཞིང་ འཕྲིན་ ལས་ མཛད་ ཅིང་ བཞུགས་ པར་ བསམ། གཡོན་ གྲལ་ དུ་
གནོད་སྦྱིན་གྱི་སྡེ་དཔོན་ཆེན་པོ་བཅུ་གཉིས་ཀྱི་གདན་བཤམས། གཡས་གྲལ་དུ་
ཚངས་པ་དང་བརྒྱ་བྱིན་གྱི་གདན་བཤམས། སྒོ་བཞི་ལ་རྒྱལ་པོ་བཞི་རང་རང་
གིས་དམ་བཅས་པ་བཞིན་བསྒྲུབ་ཅིང་བཞུགས་པར་བསམ། ལྷར་བཅས་སྐྱེ་
རྒུའི་འདྲེན་པ་ཟས་གཙང་སྲས།། རྒྱལ་བའི་སྲས་མཆོག་མགོན་པོ་འཇམ་དཔལ་
དབྱངས།། བསྟན་པའི་རྩ་ལག་མཁན་ཆེན་ཞི་བ་འཚོ།། ཁྲི་སྲོང་ལྡེའུ་བཙན་
བཞི་ལ་ཕྱག་འཚལ་ལོ།། ལྷ་ཡི་སྲས་པོ་སད་ན་ལེགས་འཇིང་ཡོན། གསར་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས། 77
བཅད་སྐད་ཀྱིས་གཏན་འབེབས་ཁྲི་རལ་པ། ཡིད་སྲུབས་གཤེད་གྱུར་ལྷ་ལུང་
དཔལ་རྡོ་རྗེ།། མངའ་བདག་འོད་སྲུང་བཞི་ལ་ཕྱག་འཚལ་ལོ།། དཀོན་མཆོག་
བླ་མར་འཛིན་པ་དཔལ་འཁོར་བཙན།། བསྟན་ ལ་ ཉེར་ གུས་ སྐྱིད་ལྡེ་ ཉི་ མ་
མགོན།། མངའ་བདག་ཆོས་ཀྱི་རྒྱལ་པོ་བཀྲ་ཤིས་ལྡེ།། ལྷ་ཡི་བླ་མ་བཞི་ལ་ཕྱག་
འཚལ་ལོ།། ནོར་འཛིན་སྐྱོང་བ་མངའ་བདག་ལྷ་ཡི་ལྡེ།། མང་བཀུར་རིགས་ཀྱི་
བཙུན་པ་འོད་ལྡེའི་ཞབས།། གངས་ཅན་གཉེན་གྱུར་ལྷ་གཅིག་རྩེ་ལྡེའི་མཚན།།
མངའ་རིས་དགྲ་བཅོམ་བཞི་ལ་ཕྱག་འཚལ་ལོ།། དགེ་བའི་བཤེས་གཉེན་ཞུ་ལྷན་
ཤེས་རབ་གྲགས།། ར་ས་ཆུ་ལྷད་དར་མ་རྒྱལ་མཚན་རྗེ།། སྣང་ཐང་བསྟན་པའི་
ཉི་མ་གྲོ་མོ་ཆེ། སངས་རྒྱས་སྒོམ་པ་བཞི་ལ་ཕྱག་འཚལ་ལོ།། གཉགས་ཀྱི་རིགས་
འཁྲུངས་སྙིང་པོ་རྒྱལ་མཚན་དཔལ། མཚུངས་མེད་སྤུ་ལུང་ཀུན་དགའ་སྨོན་
ལམ་ཞབས།། སྤང་ཁང་བླ་མ་གྲགས་པ་དཔལ་བཟང་པོ།། ཞང་སྟོན་བསོད་
གྲགས་བཞི་ལ་ཕྱག་འཚལ་ལོ།། ཆོས་ལུང་མཁན་ཆེན་གྲགས་པ་རྒྱལ་མཚན་
དཔལ།། འཇམ་དཔལ་དབྱངས་དངོས་རིན་ཆེན་རྒྱལ་མཚན་ཞབས།། འདུལ་
འཛིན་མཆོག་གྱུར་རྒྱལ་བ་ཕྱག་ནའི་མཚན།། ཀུན་དགའ་བློ་གྲོས་བཞི་ལ་ཕྱག་
འཚལ་ལོ། སྡོམ་བརྩོན་ཆེན་པོ་ཚུལ་ཁྲིམས་དཔལ་འབྱོར་དང༌།། འཁྲུལ་ཞིག་
ཀུན་བཟང་མཐུ་སྟོབས་དཔལ་འབར་རྗེ།། དེ་པར་ཐམས་ཅད་མཁྱེན་པ་མཁྱེན་
བརྩེའི་ཞབས།། དབང་ཕྱུག་རབ་བརྟན་བཞི་ལ་ཕྱག་འཚལ་ལོ།། ཁྱབ་བདག་
མགོན་པོ་བསོད་ནམས་མཆོག་ལྡན་དཔལ། རྩ་བའི་བླ་མ་མཁན་ཆེན་ཞ་ལུ་བ།།
གནས་གསར་ཆོས་རྗེའི་ཐུགས་སྲས་རབ་འབྱམས་རྗེ།། རིན་ཆེན་རྒྱ་མཚོ་གསུམ་
ལ་ཕྱག་འཚལ་ལོ།། གསུང་རབ་བྱེ་བའི་གཏེར་མཛོད་བློ་གྲོས་ཀྱི། མཆོག་གི་རྡོ་
རྗེ་ཡོངས་འཛིན་རྣམ་གཉིས་ལས།། ཆོས་འདིའི་དྲིན་ཐོབ་ངག་དབང་བློ་གསལ་
སྡེ།། བསྐལ་བཟང་རྒྱ་མཚོ་གཉིས་ལ་ཕྱག་འཚལ་ལོ།། སངས་རྒྱས་སྒོམ་པས་
རྗེས་བཟུང་ནམ་མཁའ་གྲགས།། བཤེས་གཉེན་ཆེན་པོ་བསོད་ནམས་ཡེ་ཤེས་
ཞབས།། ཐམས་ཅད་མཁྱེན་པ་ཞང་སྟོན་བསོད་ནམས་གྲགས།། མཚུངས་མེད་



༄༅།བདུད་རྩི་སྨན་གྱི་མདོ་ཆོག
བཀའ་བབས་གསུམ་ལ་ཕྱག་འཚལ་ལོ།། བསྟན་པའི་རྩ་ལག་བོ་དྷི་སཏྭཱ་ཡི།།
རིགས་དབོན་ བོདྷི་ སཏྭ་ཆུང་ བའི་ ཞབས།། ཟ་ཧོར་ཆོས་ ཀྱི་ རྒྱལ་ པོ་ དགེ་བ་
དཔལ།། དཱི་པཾ་ཀཱ་ར་བཞི་ལ་ཕྱག་འཚལ་ལོ།། བསྟན་པའི་སྲོག་ཤིང་ལྷ་བཙུན་
བྱང་ཆུབ་འོད། འགྲོ་བའི་འདྲེན་པ་ཏི་སི་ཆེན་པོའི་མཚན།། བྱང་ཆུབ་སེམས་
དཔལ་ཆེན་པོ་ཟླ་རྒྱལ་རྗེ།། ཀོང་པོ་ལོ་ཙཱ་བཞི་ལ་ཕྱག་འཚལ་ལོ།། ཉོན་མོངས་
དགྲ་ཚོགས་བཅོམ་པ་རྒྱལ་མཚན་རྗེ། གྱ་བ་དབང་པོར་མཛེས་པའི་གྲགས་སྙན་
འབར།། གྱ་བ་དཔལ་མཛེས་སྡོམ་བརྩོན་བརྟུལ་ཞུགས་ཅན།། ཡོན་ཏན་དབང་
ཕྱུག་བཞི་ལ་ཕྱག་འཚལ་ལོ།། མཁས་བཙུན་ཆེན་པོ་ཤངས་པ་འདུལ་བ་འཛིན།།
མཁན་ཆེན་བྱང་སེམས་ཞང་སྟོན་བསོད་གྲགས་སོགས།། བདེ་བར་གཤེགས་པ་
བརྒྱད་ཀྱི་མདོ་ཆོག་གི། བརྒྱུད་པའི་བླ་མ་རྣམས་ལ་ཕྱག་འཚལ་ལོ།། གངས་
ཅན་ཕན་བདེའི་དཔལ་འབྱོར་འབྱུང་བའི་སྒོ༎ དམན་མཆོག་ཀུན་གྱིས་སྒྲུབ་ཏུ་
རུང་བའི་ལམ།། ཆོས་རྒྱལ་ཐུགས་དམ་མདོ་སྡེའི་ཆོ་ག་འདི། འཛིན་སྐྱོང་སྤེལ་
མཛད་རྣམས་ལ་ཕྱག་འཚལ་ལོ།། དོན་གཉིས་མཐར་ཕྱིན་སྟོན་པ་རྫོགས་སངས་
རྒྱས།། བདེན་གཉིས་ཟུང་འཇུག་ བསྟན་ པ་ དམ་ པའི་ ཆོས།། ཚོགས་ གཉིས་
ཉམས་ལེན་ འཕགས་ མཆོག་ དགེ་ འདུན་ ཏེ།། སྐྱབས་ གནས་ དཀོན་ མཆོག་
གསུམ་ལ་ཕྱག་འཚལ་ལོ།། ཕྱོགས་བཅུ་དུས་གསུམ་གྱི་བདེ་བར་གཤེགས་པ་སྲས་
དང་བཅས་པ་ཐམས་ཅད་ལ་ཕྱག་འཚལ་ལོ།། མཆོད་དོ། སྐྱབས་སུ་མཆིའོ།།
དེ་བཞིན་གཤེགས་ པ་ དགྲ་ བཅོམ་ པ་ ཡང་ དག་ པར་ རྫོགས་ པའི་ སངས་ རྒྱས་
མཚན་ལེགས་པར་ཡོངས་བསྒྲགས་དཔལ་གྱི་རྒྱལ་པོ་ཞམ་འབྲིང་བ་བྱང་ཆུབ་
སེམས་དཔའི་འཁོར་དཔག་ཏུ་མེད་པ་བྱེ་བ་ཁྲག་ཁྲིག་བརྒྱ་སྟོང་དུ་མ་དང་བཅས་
པ་ལ་ཕྱག་འཚལ་ལོ། མཆོད་དོ། སྐྱབས་སུ་མཆིའོ།། དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་དང་ཟླ་བ་དང་
པདྨ་རབ་ཏུ་བརྒྱན་པ་མཁས་པ་གཟི་བརྗིད་སྒྲ་དབྱངས་ཀྱི་རྒྱལ་པོ་བྱང་ཆུབ་
སེམས་དཔའི་ཚོགས་དུ་མས་ཀུན་ནས་བསྐོར་བ་ལ་ཕྱག་འཚལ་ལོ།། མཆོད་དོ།།



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས། 79
སྐྱབས་སུ་མཆིའོ།། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་གསེར་བཟང་དྲི་མེད་རིན་ཆེན་སྣང་བརྟུལ་ཞུགས་གྲུབ་པ་བྱང་
ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་སྟོང་དུ་མས་ཀུན་ནས་བསྐོར་བ་དང་
བཅས་པ་ ལ་ ཕྱག་ འཚལ་ ལོ།། མཆོད་ དོ།། སྐྱབས་ སུ་ མཆིའོ།། དེ་ བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མྱ་ངན་མེད་
མཆོག་དཔལ་བྱང་ཆུབ་སེམས་དཔའི་འཁོར་དཔག་ཏུ་མེད་པ་དང་བཅས་པ་ལ་
ཕྱག་འཚལ་ལོ།། མཆོད་དོ།། སྐྱབས་སུ་མཆིའོ།། དེ་བཞིན་གཤེགས་པ་དགྲ་
བཅོམ་ པ་ ཡང་ དག་ པར་ རྫོགས་ པའི་ སངས་ རྒྱས་ ཆོས་ བསྒྲགས་ རྒྱ་ མཚོའི་
དབྱངས་བྱང་ཆུབ་ སེམས་ དཔའ་འཁོར་དུ་ མས་ ཀུན་ ནས་ བསྐོར་བ་ ལ་ ཕྱག་
འཚལ་ལོ།། མཆོད་དོ།། སྐྱབས་སུ་མཆིའོ། དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་ཆོས་རྒྱ་མཚོ་མཆོག་གི་བློས་རྣམ་པར་
རོལ་པས་མངོན་པར་མཁྱེན་པ་བྱང་ཆུབ་སེམས་དཔའ་གྲངས་མེད་པས་བསྐོར་
བ་དང་བཅས་པ་ལ་ཕྱག་འཚལ་ལོ།། མཆོད་དོ། སྐྱབས་སུ་མཆིའོ།། དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་ པའི་ སངས་ རྒྱས་ སྨན་ གྱི་བླ་
བཻཌཱུརྱའི་འོད་ཀྱི་རྒྱལ་པོ་འཁོར་བྱང་ཆུབ་སེམས་དཔའ་ཉི་མ་ལྟར་རྣམ་པར་སྣང་
བྱེད་དང་ཟླ་བ་ལྟར་རྣམ་པར་སྣང་བྱེད་ལ་སོགས་པ་བྱང་ཆུབ་སེམས་དཔའ་
དཔག་ཏུ་མེད་པ་དང་བཅས་པ་ལ་ཕྱག་འཚལ་ལོ།།
གང་གི་སྐུ་ནི་ཨིནྡྲ་ནཱི་ལའི་མདོག། མཚན་དཔེ་ཉི་མའི་འོད་སྟོང་འབར་
བའི་མཁའ།། ཀུན་ལ་ཞི་བདེའི་གོ་སྐབས་འབྱེད་པའི་དབྱིངས།། བཅོམ་ལྡན་
སྨན་བླའི་སྐུ་ལ་ཕྱག་འཚལ་ལོ།། གང་ གི་ གསུང་ནི་དྲི་ཟའི་རྒྱུད་ སྟོང་ ལྟར།།
ཚངས་པའི་དབྱངས་ཀྱིས་སྣ་ཚོགས་གདུལ་བྱའི་ཡིད། ཀུན་ཏུ་ཚིམ་བྱེད་གསུང་
རབ་རྒྱ་མཚོའི་གཏེར།། བཅོམ་ལྡན་སྨན་བླའི་གསུང་ལ་ཕྱག་འཚལ་ལོ།། གང་
གི་ཐུགས་ནི་ཡེ་ཤེས་རྒྱ་མཚོའི་ངང་། དམིགས་མེད་ཐུགས་རྗེའི་རྦ་རླབས་ཆེར་
གཡོས་ཤིང་།། སྨོན་ལམ་རྒྱ་མཚོ་མཛད་པ་ལྷུན་གྲུབ་པའི།། བཅོམ་ལྡན་སྨན་



80
༄༅།བདུད་རྩི་སྨན་གྱི་མདོ་ཆོག
བླའི་ཐུགས་ལ་ཕྱག་འཚལ་ལོ།། མཆོད་དོ།། སྐྱབས་སུ་མཆིའོ།། སྟོན་པ་བཅོམ་
ལྡན་འདས་ དེ་ བཞིན་གཤེགས་ པ་ དགྲ་ བཅོམ་ པ་ ཡང་ དག་ པར་ རྫོགས་ པའི་
སངས་རྒྱས་ཤཱཀྱ་ཐུབ་པ་འཁོར་བྱང་ཆུབ་སེམས་དཔའ་སུམ་ཁྲི་དྲུག་སྟོང་དང་
བཅས་པ་ལ་ཕྱག་འཚལ་ལོ།། མཆོད་དོ།། སྐྱབས་སུ་མཆིའོ།། མ་རིག་མུན་སེལ་
སྒྲོན་མེའི་མཆོག། ཅེས་སོགས་དང༌། བྱང་ཆུབ་སེམས་དཔའ་སེམས་དཔའ་ཆེན་པོ་
འཕགས་པ་འཇམ་དཔལ་གཞོན་ནུར་གྱུར་པ་དང་སྐྱབས་གྲོལ་དང་ཕྱག་ན་རྡོ་རྗེ་
ལ་སོགས་པ་ལ་ཕྱག་འཚལ་ལོ།། མཆོད་དོ། སྐྱབས་སུ་མཆིའོ།། ཚངས་པ་དང་
བརྒྱ་བྱིན་དང་རྒྱལ་པོ་ཆེན་པོ་བཞི་ལ་སོགས་པ་དམ་པའི་ཆོས་སྐྱོང་བ་ཐམས་
ཅད་ལ་ཕྱག་འཚལ་ལོ།། མཆོད་དོ།། སྐྱབས་སུ་མཆིའོ།། གནོད་སྦྱིན་གྱི་སྡེ་
དཔོན་ཆེན་པོ་ཇི་འཇིགས་ལ་སོགས་པ་གནོད་སྦྱིན་གྱི་སྡེ་དཔོན་ཆེན་པོ་བཅུ་
གཉིས་ལ་ ཕྱག་འཚལ་ལོ།། མཆོད་དོ།། སྐྱབས་ སུ་ མཆིའོ། འཕགས་ པའི་
ཚོགས་དེ་དག་ཐམས་ཅད་ལ་མཆོད་ཡོན་དང་བྱུག་པ། མེ་ཏོག་དང་བདུག་སྤོས།
མར་མེ་དང་ཞལ་ཟས། རོལ་མོ་དང་སིལ་ སྙན། གདུགས་ དང་བ་ དན་ལ་
སོགས་པ་དངོས་སུ་ཅི་འབྱོར་པ་འདི་དག་དང༌། ཕྱོགས་བཅུ་ན་བདག་པོས་
ཡོངས་སུ་མ་བཟུང་བའི་ལྷ་དང་མིའི་རྫས་དམ་པ་བདེ་བའི་ཡོ་བྱད་ཕུན་སུམ་
ཚོགས་པ་ཐམས་ཅད་གཟུངས་དང་རིག་ པའི་མཐུ་དང་མོས་པའི་སྟོབས་ཀྱིས་
བསྐྱེད་པའི་མཆོད་པའི་སྤྲིན་བཟང་པོ་སྤྱོད་པའི་སྨན་ལམ་ལས་བྱུང་བ་རྒྱ་མཚོ་
ཐམས་ཅད་ ཀྱིས་ནམ་ མཁའི་ ཁམས་ཀྱི་མཐའ་ཀླས་ པ་ ཐམས་ ཅད་ རྒྱས་ པར་
བཀང་སྟེ་འབུལ་ལོ།། མཆོད་དོ། བདག་ ཅག་ གིས་ ཐོག་མ་མཆིས་པ་ནས་
འཁོར་བ་ནས་འཁོར་བའི་ཚེ་རབས་ ཐམས་ཅད་དུ་ སྡིག་པ་མི་དགེ་བའི་ལས་
མདོར་ན་མི་བགྱི་བར་རིགས་པའི་ལས་ནི་བགྱིས། བགྱི་བར་འོས་པའི་ལས་མ་
བགྱིས་པ་ལ་སོགས་པ་དངོས་ད་སྡིག་ཅི་མཆིས་པ་ཐམས་ཅད་ཡང་དག་པར་
འཆགས་སོ། དུས་གསུམ་གྱི་འཕགས་པ་དང་སྐྱེ་བོའི་དགེ་བའི་རྩ་བ་མཐའ་
དག་གི་བསོད་ནམས་ཐམས་ཅད་ལ་རྗེས་སུ་ཡི་རང་ངོ་།། ཕྱོགས་བཅུའི་རྒྱལ་བ་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས།
ཐམས་ཅད་ལ་ཆོས་ཀྱི་འཁོར་ལོ་བླ་ན་མེད་པ་བསྐོར་བར་བསྐུལ་ལོ།། འཇིག་
རྟེན་གྱི་སྒྲོན་མེ་གང་དག་མྱ་ངན་ལས་འདའ་བའི་ཚུལ་སྟོན་པར་བཞེད་པ་དེ་
དག་ཐམས་ཅད་ལ་མྱ་ངན་ལས་མི་འདའ་བར་འཇིག་རྟེན་གྱི་དོན་མཛད་ཅིང་
ཡུན་དུ་བཞུགས་པར་གསོལ་བར་འཚལ་ལོ།། དེ་ལྟར་བགྱིས་པའི་བསོད་ནམས་
ཀྱི་ཕུང་པོ་ཅི་མཆིས་པ་ཐམས་ཅད་བདག་གཞན་མ་ལུས་པ་བླ་ན་མེད་པའི་བྱང་
ཆུབ་མངོན་དུ་བྱེད་པའི་རྒྱུར་བསྔོའོ།། བཅོམ་ལྡན་འདས་གདན་འཛོམ་པ་ཆེན་
པོ་དགོངས་སུ་གསོལ།། བཅོམ་ལྡན་འདས་ཐུགས་རྗེ་ཆེན་པོ་དང་ལྡན་པ་རྣམས་
ཀྱིས་སླད་མའི་དུས་ལྔ་བརྒྱ་ཐ་མ་ལ་དམ་པའི་ཆོས་ལྟར་བཅོས་པ་འབྱུང་བ་ན།
སེམས་ཅན་ལས་ཀྱི་སྒྲིབ་པ་སྣ་ཚོགས་ཀྱིས་བསྒྲིབས་པ། ནད་སྣ་ཚོགས་ཀྱིས་
གཟིར་བ། མྱ་ངན་དང་སྡུག་བསྔལ་སྣ་ཚོགས་ཀྱིས་གཙེས་པ་ཕོངས་པར་གྱུར་
བའི་སེམས་ཅན་ཐམས་ཅད་རྗེས་སུ་བཟུང་ཞིང༌། ལྷ་དང་མི་རྣམས་ཀྱི་དོན་
དང་ཕན་པ་དང་བདེ་བའི་སླད་དུ་སྔོན་བཅོམ་ལྡན་འདས་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བདུན་གྱི་ཐབས་མཁས་པ་
དང་སྔོན་གྱི་སྨོན་ལམ་གྱི་ཁྱད་པར་རྒྱས་པ་རླབས་པོ་ཆེ་ཇི་ལྟར་བཏབ་ཅིང་བྱིན་
གྱིས་བརླབས་པ་དང་། དོན་དེ་ཉིད་ད་ལྟར་བདག་ཅག་གི་སྟོན་པ་སངས་རྒྱས་
བཅོམ་ལྡན་འདས་ དཔལ་ ཤཱཀྱ་ཐུབ་ པས་ ཇི་ ལྟར་ བཀའ་སྩལ་ཞིང་བྱིན་གྱིས་
བརླབས་པ་དང་། འཕགས་པ་འཇམ་དཔལ་དང་སྐྱབས་གྲོལ་དང་ཕྱག་ན་རྡོ་རྗེ་
ལ་སོགས་པ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་བཅོམ་
ལྡན་འདས་དེ་དག་གི་བཀའ་ལུང་ཡང་དག་པར་སྒྲུབ་པ་དང་སོ་སོའི་དགོངས་
སྤྱོད་རྒྱ་ཆེན་པོ་རྫོགས་པར་བསྐང་བའི་སླད་དུ་མདོ་སྡེའི་དོན་སྒྲུབ་པའི་འཕྲིན་
ལས་མཛད་པས་འཕགས་ པའི་བཀའ་བརྟགས་པས་ཞལ་གྱིས་ བཞེས་ ཤིང་ཇི་
ལྟར་བྱིན་གྱིས་བརླབས་པ་དང་། ཚངས་པ་དང་ལྷའི་དབང་པོ་བརྒྱ་བྱིན་དང་
རྒྱལ་པོ་ཆེན་པོ་བཞི་དང་གནོད་སྦྱིན་གྱི་སྡེ་དཔོན་ཆེན་པོ་བཅུ་གཉིས་ལ་སོགས་
ཏེ་དམ་པའི་ཆོས་སྐྱེད་པའི་དགེ་བསྙེན་ཆེན་པོ་ཐམས་ཅད་གདན་འཛོམ་པའི་



82
༄༅།།བདུད་རྩི་སྨན་གྱི་མདོ་ཆོག
སྤྱན་སྔར་མདོ་སྡེ་དང་མདོ་སྡེ་འཛིན་པའི་སེམས་ཅན་བསྲུང་བ་དང་བསྐྱབ་པར་
ཇི་ལྟར་ཞལ་གྱིས་བཞེས་པ་ལ་སོགས་པ་སྔོན་འཕགས་པ་རྣམས་ཀྱི་ཇི་ལྟར་བྱིན་
གྱིས་བརླབས་ཤིང་བཀའ་སྩལ་པའི་མདོ་སྡེ་ལས་བྱུང་བ་བཞིན་དུ། བཅོམ་ལྡན་
འདས་དེ་བཞིན་ གཤེགས་ པ་སྲས་ དང་ བཅས་ པ་ དེ་རྣམས་ གདན་འཛོམ་ པ་
མཛད་པའི་ཕོ་བྲང་གི་དཀྱིལ་འཁོར་བཤམས། འབྱོར་པའི་སྟོབས་ཅི་མཆིས་
པས་མཆོད་ པའི་ ཚོགས་ སྦྱར་ནས་ གདན་འཛོམ་ པའི་ སྤྱན་ སྔར་ མཚན་ ནས་
བརྗོད་དེ་མཆོད་པ་འབུལ། བཀའ་དྲིན་ནོད་ཅིང་མཆིས་ན་གདན་འཛོམ་པས་
སྔོན་ཇི་ལྟར་བྱིན་གྱིས་བརླབས་ཤིང་བཀའ་སྩལ་པ་བཞིན་དུ་མདོ་སྡེའི་ཆོ་ག་
ཡོངས་སུ་རྫོགས་ པར་ མཛད་ ཅིང་ ཕན་ཡོན་ཇི་སྐད་འབྱུང་ བའི་ བཀའ་དྲིན་
ཐམས་ཅད་སྦྱིན་པའི་བདག་པོ་ལ་སོགས་པ་བདག་ཅག་གིས་འཕྲལ་དུ་ཐོབ་བར་
སྩལ་བར་ཅི་གནང༌། བཅོམ་ལྡན་འདས་གདན་འཛོམ་པ་ཆེན་པོ་དགོངས་སུ་
གསོལ། ཁྱེད་ རྣམས་ ལ་ ཐུགས་ མཁྱེན་ པའི་ ཡེ་ ཤེས། བརྩེ་ བའི་ ཐུགས་ རྗེ།
མཛད་པའི་འཕྲིན་ལས། སྐྱོབ་པའི་ནུས་མཐུ་བསམ་གྱིས་མི་ཁྱབ་པ་མངའ་བ་
ལགས་པས་ ཕན་ བདེའི་འབྱུང་ གནས་ སངས་རྒྱས་ཀྱི་བསྟན་ པ་ དར་བ་དང༌།
བསྟན་འཛིན་གྱི་སྐྱེས་བུ་དམ་ པ་ རྣམས་ སྐུ་ ཁམས་ བཟང་ ཞིང༌ སྐུ་ཚེ་ རིང་ བ།
རྣམ་པར་དཀར་བའི་འཕྲིན་ལས་ཕྱོགས་བཅུར་རྒྱས་པ། དགེ་འདུན་རྣམས་ཀྱི་
ཆོས་སྤྱོད་བཅུའི་སྒྲུབ་པ་ཐམས་ཅད་གོང་ནས་གོང་དུ་འཕེལ་ཞིང་རྒྱས་པ། དེ་
དག་གི་ མཐུ་དང་ནུས་པ་ལ་ བརྟེན་ ནས་ སེམས་ ཅན་ལ་ བདེ་ སྐྱིད་འབྱུང་བ།
ཁྱད་པར་དུ་ཡང་སྦྱིན་པའི་བདག་པོས་གཙོ་བྱས་སེམས་ཅན་ཐམས་ཅད་སྒྲིབ་
གཉིས་བྱང་ཚོགས་གཉིས་རྫོགས་ནས་མྱུར་དུ་མངོན་པར་རྫོགས་པར་འཚང་རྒྱ་
བར་བྱིན་གྱིས་བརླབ་ཏུ་གསོལ།།
དེ་ནས་ཕྱག་མཆོད་སྨོན་ལམ་ལ་བདེ་གཤེགས་བརྒྱད། ཆོས། དགེ་འདུན། ཞར་བྱུང་གཟུངས་
བུམ་སྒྲུབ་པ་རྣམས་ལས། བདེ་གཤེགས་བརྒྱད་ཀྱི་དང་པོ་མཚན་ལེགས་རྒྱལ་པོ་མཆོད་ནས་སྨོན་ལམ་དུ་
གསོལ་བ་ནི། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས། 83
པར་རྫོགས་པའི་སངས་རྒྱས་མཚན་ལེགས་པར་ཡོངས་བསྒྲགས་དཔལ་གྱི་རྒྱལ་
པོ་ ལ་ ཕྱག་ འཚལ་ ལོ།། མཆོད་ དོ།། སྐྱབས་ སུ་ མཆིའོ།། ལན་ བདུན་ བརྗོད།
འཕགས་པའི་ཚོགས་དེ་དག་ལ་ཞེས་པ་ནས། བྱང་ཆུབ་མངོན་དུ་བྱེད་པའི་རྒྱུར་
བསྔོའོ།། ཞེས་བྱུང་བ་གོང་གི་འཕགས་པའི་ཚོགས་དེ་དག་ལ་ཞེས་པ་ནས་བླངས་ཏེ་འོག་མ་ཀུན་ལ་
འགྲེ། དེང་རྒྱལ་བ་སྲས་དང་བཅས་པའི་ཚོགས་གདན་འཛོམ་པའི་སྤྱན་སྔར་དེ་
བཞིན་གཤེགས་པ་མཚན་ལེགས་པར་ཡོངས་བསྒྲགས་དཔལ་གྱི་རྒྱལ་པོའི་མཚན་
ཐོས་ཏེ་ཡིད་ལ་དྲན་ཞིང་ལན་བདུན་བརྗོད་པ་དང་ཕྱག་འཚལ་ཞིང་མཆོད་པ་ལ་
སོགས་པའི་མཐུས། དེ་བཞིན་གཤེགས་པ་མཚན་ལེགས་པར་ཡོངས་བསྒྲགས་
དཔལ་གྱི་རྒྱལ་པོ་དེའི་སྔོན་གྱི་སྨོན་ལམ་ཁྱད་པར་ཅན་དང་མཐུན་པར་བདག་
ཅག་ལ་སོགས་པ་སེམས་ཅན་གང་དག་ནད་སྣ་ཚོགས་ཀྱིས་ལུས་ཡོངས་སུ་གཟིར་
ཏེ་རིམས་དང་གཤེད་བྱེད་དང་བྱད་དང་རོ་ལངས་དང་འཇིགས་པ་སྣ་ཚོགས་
ཀྱིས་གཙེས་པ་དེ་དག་ཐམས་ཅད་ཀྱི་གནོད་པ་དང་ནད་ཐམས་ཅད་འཕྲལ་དུ་ཞི་
བར་གྱུར་ཅིག བྱང་ཆུབ་ཀྱི་མཐར་ཐུག་གི་བར་དུ་རིམས་དང་སྡིག་པ་ཅན་གྱི་
གདོན་དང་ནད་ ཐམས་ ཅད་མེད་པར་གྱུར་ ཅིག རབ་ ཏུ་ཞི་བར་ གྱུར་ ཅིག
བདག་ཅག་ལ་སོགས་པ་སེམས་ཅན་གང་དག་ཕོང་བ་དང་འོན་པ་དང་སྨྱོན་པ་
དང་ཤ་བཀྲ་དང་ནད་ཚབས་ཆེན་པོས་བཏབ་པར་གྱུར་བ་དེ་དག་བྱང་ཆུབ་ཀྱི་
མཐར་ཐུག་གི་བར་དུ་དབང་པོ་ཐམས་ཅད་ཡོངས་སུ་ཚང་བར་གྱུར་ཅིག སྡུག་
བསྔལ་དང་ནད་ཐམས་ཅད་རྒྱུན་ཆད་པར་གྱུར་ཅིག བདག་ཅག་ལ་སོགས་པ་
སེམས་ཅན་གང་དག་འདོད་ཆགས་དང་ཞེ་སྡང་དང་གཏི་མུག་གིས་བསྒྲིབས་པ།
མཚམས་མེད་པ་ལྔ་བྱེད་པ། བྱ་བ་མ་ཡིན་པའི་སྤྱོད་པ་མང་བ། དམ་པའི་ཆོས་
སྤོང་བ་ སྡིག་པ་མི་དགེ་བའི་ལས་སྣ་ཚོགས་བྱེད་པ། ངན་སོང་ གསུམ་དང་
སེམས་ཅན་དམྱལ་བར་འགྲོ་བ་དེ་དག་སེམས་ཅན་དམྱལ་བ་ཆེན་པོར་སྐྱེས་ནས་
སྡུག་བསྔལ་གྱི་ཚོར་བ་མྱོང་བ་དེ་དག་ཐམས་ཅད་ཀྱི་མཚམས་མེད་པ་ལྔ་ལ་
སོགས་པ་ལས་ཀྱི་སྒྲིབ་པ་ཐམས་ཅད་ཡོངས་སུ་བྱང་ཞིང་ཟད་པར་གྱུར་ཅིག བླ་



84
༄༅།བདུད་རྩི་སྨན་གྱི་མདོ་ཆོག
ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་སངས་རྒྱས་པའི་བར་
དུ་སུ་ཡང་སེམས་ཅན་དམྱལ་བ་དང་ངན་འགྲོར་འགྲོ་བར་མ་གྱུར་ཅིག ལྷ་ཡུལ་
པའི་ལྷའི་བདེ་བ་དང་མིའི་བདེ་བ་མྱོང་བར་གྱུར་ཅིག བདག་ཅག་ལ་སོགས་པ་
སེམས་ཅན་གང་དག་དབུལ་པོར་གྱུར་ཏེ་ཟས་དང་སྐོམ་དང་གོས་དང་ནོར་དང་
འབྲུ་དང་མལ་ཆ་དང་སྤོས་དང་ཕྲེང་བ་དང་ཡོ་བྱད་མི་བདོག་པ་དེ་དག་བྱང་
ཆུབ་ཀྱི་མཐར་ཐུག་གི་བར་དུ་དབྱིག་དང་གོས་དང་ནོར་དང་འབྲུ་དང་མལ་ཆ་
དང་སྤོས་དང་ཕྲེང་བ་དང་ཡོ་བྱད་འཕེལ་བར་གྱུར་ཅིག བདག་ཅག་ལ་སོགས་
པ་སེམས་ཅན་གང་དག་བཅིང་བ་དང་བརྡེག་པ་དང་གོ་ར་ར་གཞུག་པ་དང་།
མཚོན་ཆའི་ཚོགས་རྣམ་པ་སྣ་ཚོགས་ཀྱིས་ལུས་ཡོངས་སུ་གཟིར་བ་དེ་དག་བྱང་
ཆུབ་ཀྱི་མཐར་ཐུག་གི་བར་དུ་བཅིང་བ་དང་བརྡེག་པ་ཐམས་ཅད་ལས་ཡོངས་སུ་
ཐར་བར་གྱུར་ཅིག ལུས་ཀྱི་གདུང་བ་ ཐམས་ ཅད་ རྒྱུན་ཆད་པར་གྱུར་ཅིག
བདག་ཅག་ལ་སོགས་པ་སེམས་ཅན་གང་དག་མགོན་མེད་པར་གྱུར་པ་ལུས་ལ་
གདུང་བའི་མེ་འབར་བ་དང༌། སེངྒེ་དང་སྟག་དང་དོམ་དང་དྲེད་དང་སྦྲུལ་
གདུག་པའི་ནང་དུ་ཚུད་དེ་སྲོག་ལ་བབ་ཅིང་ཉམ་ཐག་པ་དེ་དག་བྱང་ཆུབ་ཀྱི་
མཐར་ཐུག་གི་བར་དུ་ལུས་ལ་གདུང་བའི་མེ་ཐམས་ཅད་རབ་ཏུ་ཞི་བར་གྱུར་ཅིག
སེངྒེ་དང་སྟག་དང་དོམ་དང་དྲེད་དང་སྦྲུལ་གདུག་པ་དེ་དག་ཀྱང་བྱམས་པ་ལ་
གནས་པར་གྱུར་ཅིག འཇིགས་པ་མེད་པ་དང་ཞི་བའི་གནས་ལ་གནས་པར་
གྱུར་ཅིག བདག་ཅག་ལ་སོགས་པ་སེམས་ཅན་གང་དག་ཕན་ཚུན་འཐབ་པ་
དང་རྩོད་ཅིང་འགྱེད་པར་གྱུར་ཏེ་འཁྲུགས་ཤིང་འཇིགས་སྐྲག་ནས་དྭངས་པ་དེ་
དག་བྱང་ཆུབ་ཀྱི་མཐར་ཐུག་གི་བར་དུ་འཐབ་པ་དང་རྩོད་པ་དང་འགྱེད་པ་
ཐམས་ཅད་རབ་ཏུ་ཞི་བར་གྱུར་ཅིག ཕན་ཚུན་བྱམས་པ་ལ་གནས་པར་གྱུར་
ཅིག བདག་ཅག་ལ་སོགས་པ་སེམས་ཅན་གང་དག་ཆུའི་ནང་དུ་སོན་པ་གྲུར་
ཞུགས་པ་གླིང་མེད་པར་ཕྱིན་པ་སྲོག་འདོད་པ་ཆུ་ཀླུང་དང་རྒྱ་མཚོའི་ནང་དུ་
སོན་ཏེ་སྨྲེ་སྔགས་སྣ་ཚོགས་འདོན་པ་དེ་དག་བྱང་ཆུབ་ཀྱི་མཐར་ཐུག་གི་བར་དུ་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས། 85
ཆུ་ཀླུང་ཆེན་པོ་དེ་ལས་དབུགས་འབྱིན་པ་སྦྱིན་པར་གྱུར་ཅིག འཇིགས་པ་མེད་
པ་བརྒལ་བར་གྱུར་ཅིག འདི་ནས་ཤི་འཕོས་ནས་ཀྱང་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཚན་ལེགས་པར་ཡོངས་
བསྒྲགས་དཔལ་གྱི་རྒྱལ་པོའི་སངས་རྒྱས་ཀྱི་ཞིང་དུ་པདྨའི་སྙིང་པོ་སེངྒེའི་ཁྲི་ལ་
བརྫུས་ཏེ་སྐྱེ་ཞིང་སྐྱེས་མ་ཐག་ཏུ་གཟུངས་དང་ཏིང་ངེ་འཛིན་ལ་སོགས་པ་ཡོན་
ཏན་གྱི་ཚོགས་ ཐམས་ ཅད་ མངོན་དུ་གྱུར་ཏེ། སྟོན་པ་བླ་ན་མེད་ པ་ མཚན་
ལེགས་པར་ཡོངས་བསྒྲགས་དཔལ་གྱི་རྒྱལ་པོ་ལ་སོགས་པ་ཕྱོགས་བཅུའི་སངས་
རྒྱས་ཐམས་ཅད་ལས་བཀའ་ལུང་ཡང་དག་པར་ནོད་ཐུགས་མཉེས་པར་བྱེད་
ཅིང་སྐད་ཅིག་སྐད་ཅིག་ལ་སངས་རྒྱས་ཀྱི་ཞིང་ཐམས་ཅད་དུ་ཐོགས་པ་མེད་པར་
འཇུག་པར་གྱུར་ཅིག བཅོམ་ལྡན་མཚན་ལེགས་ཡོངས་བསྒྲགས་རྒྱལ་པོ་ཡིས།།
སྔོན་ཚེ་སྨོན་ལམ་རྣམ་བརྒྱད་བཏབ་པའི་འབྲས།། དཔག་མེད་མཁྱེན་བརྩེ་ནུས་
མཐུའི་བྱིན་རླབས་ཀྱིས། དེང་འདིར་བདག་སོགས་འགྲོ་བས་ལོངས་སྤྱོད་ཤོག།
ཐུབ་བའི་བསྟན་དར་སྐྱེ་རྒུ་བདེ་ཞིང་སྐྱིད།། ཁྱད་པར་སྦྱིན་པའི་བདག་པོས་
གཙོ་བྱས་པའི།། འགྲོ་རྣམས་སྒྲིབ་གཉིས་བྱང་ཞིང་ཚོགས་གཉིས་པོ།། རབ་
རྫོགས་བྱང་ཆེན་མྱུར་དུ་ཐོབ་བྱིན་རློབས།།
གཉིས་པ་བདེ་གཤེགས་སྒྲ་དབྱངས་རྒྱལ་པོ་ནི། བཅོམ་ལྡན་འདས་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་དང་ཟླ་བ་
དང་པདྨས་རབ་ཏུ་བརྒྱན་པ་མཁས་པ་གཟི་བརྗིད་སྒྲ་དབྱངས་ཀྱི་རྒྱལ་པོ་ལ་ཕྱག་
འཚལ་ལོ།། མཆོད་དོ། སྐྱབས་སུ་མཆིའོ།། ལན་བདུན་བརྗོད། འཕགས་པའི་
ཚོགས་ཞེས་པ་ནས། མངོན་དུ་བྱེད་པའི་རྒྱུར་བསྔོའོ།། དེང་རྒྱལ་བ་སྲས་དང་
བཅས་པའི་ཚོགས་གདན་འཛོམ་པའི་སྤྱན་སྔར་དེ་བཞིན་གཤེགས་པ་རིན་པོ་ཆེ་
དང་ཟླ་བ་དང་པདྨས་རབ་ཏུ་བརྒྱན་པ་མཁས་པ་གཟི་བརྗིད་སྒྲ་དབྱངས་ཀྱི་རྒྱལ་
པོའི་མཚན་ཡིད་ལ་དྲན་ཞིང་ལན་བདུན་བརྗོད་པ་དང་ཕྱག་འཚལ་ཞིང་མཆོད་
པ་ལ་སོགས་པའི་མཐུས། བཅོམ་ལྡན་འདས་རིན་པོ་ཆེ་དང་ཟླ་བ་དང་པདྨས་



86
༄༅།བདུད་རྩི་སྨན་གྱི་མདོ་ཆོག
རབ་ཏུ་བརྒྱན་པ་མཁས་པ་གཟི་བརྗིད་སྒྲ་དབྱངས་ཀྱི་རྒྱལ་པོ་དེའི་སྔོན་གྱི་སྨོན་
ལམ་ཁྱད་པར་ཅན་དང་མཐུན་པར་བདག་ཅག་ལ་སོགས་པ་སེམས་ཅན་གང་
དག་ཞིང་སླས་ཀྱི་ལས་ཀྱི་མཐའ་དང་ཚོད་ལ་དགའ་སྟེ་གཡེང་བ་སྣ་ཚོགས་མང་
བས་དགེ་བའི་ཆོས་བྱང་ཆུབ་ཀྱི་ཕྱོགས་རྣམས་དང༌། བྱང་ཆུབ་ཀྱི་སེམས་ཡིད་
ལ་བྱེད་པ་ལས་ཡོངས་སུ་ཉམས་ཏེ་འཁོར་བ་ན་འཁྱམས་ཤིང་སོ་སོར་འཁོར་བའི་
སྡུག་བསྔལ་སྣ་ཚོགས་མྱོང་བ་དང་། རྒ་བ་དང་ན་བ་དང་རྒུད་པ་དང༌། འཆི་
བ་དང་མྱ་ངན་དང་སྨྲེ་སྔགས་འདོན་པ་དང་སྡུག་བསྔལ་བ་དང༌། ཡིད་མི་བ་དེ་
བ་དང་འཁྲུག་པ་སྣ་ཚོགས་སོ་སོར་མྱོང་བ་དེ་དག་ཐམས་ཅད་བླ་ན་མེད་པའི་
བྱང་ཆུབ་ཏུ་སངས་རྒྱས་ཀྱི་བར་དུ་བཟའ་བ་དང་བགོ་བ་དང་བཏུང་བ་དང་
ལོངས་སྤྱོད་དང་ཡོངས་སུ་སྤྱད་པ་དང་ནོར་དང་འབྲུ་དང་དབྱིག་དང་གསེར་
རྣམས་འབྱུང་ཞིང་འབྱོར་པ་ཕུན་སུམ་ཚོགས་པར་གྱུར་ཅིག དགེ་བའི་ཆོས་
རྣམས་ཀྱིས་རྣམ་པར་འཕེལ་བར་གྱུར་ཅིག བྱང་ཆུབ་ཀྱི་སེམས་ཡིད་ལ་བྱེད་པ་
དང་མི་འབྲལ་བར་གྱུར་ཅིག ངན་སོང་དང་སེམས་ཅན་དམྱལ་བ་ལ་སོགས་པ་
འཁོར་བའི་སྡུག་བསྔལ་ཐམས་ཅད་ལས་ཡོངས་སུ་ཐར་བར་གྱུར་ཅིག བདག་
ཅག་ལ་སོགས་པ་སེམས་ཅན་གང་དག་གྲང་བ་དང་ཚ་བ་དང་བཀྲེས་པ་དང་
སྐོམ་པས་ལུས་ཡོངས་སུ་གདུངས་ཤིང་སྡུག་བསྔལ་གྱི་ཚོར་བས་ཉམ་ཐག་པ་དེ་
དག་ཐམས་ཅད་སྔོན་གྱི་ལས་ཀྱི་སྒྲིབ་པ་དེ་དག་ཐམས་ཅད་ལས་ཡོངས་སུ་བྱང་
བར་གྱུར་ཅིག སྐྱེ་བ་དེ་ཡང་ཐ་མར་གྱུར་ཅིག བླ་ན་མེད་པའི་བྱང་ཆུབ་ཏུ་
སངས་རྒྱས་ཀྱི་བར་དུ་སྐྱེ་བའི་སྡུག་བསྔལ་ཐམས་ཅད་ལས་ཡོངས་སུ་ཐར་བར་
གྱུར་ཅིག བླ་ན་མེད་པའི་བྱང་ཆུབ་ ཏུ་ སངས་རྒྱས་ཀྱི་བར་དུ་སྐྱེ་བའི་སྡུག་
བསྔལ་ཐམས་ཅད་ལས་ཡོངས་སུ་ཐར་བར་གྱུར་ཅིག ལྷ་དང་མིའི་བདེ་བ་མྱོང་
བར་གྱུར་ཅིག བུད་མེད་གང་དག་ནད་སྣ་ཚོགས་ཀྱིས་ལུས་ཡོངས་སུ་གཟིར་
ཞིང་བུད་མེད་ཀྱི་སྐྱེ་གནས་ལ་སྨོད་པ་དང་། སེམས་ཅན་གང་དག་བཙའ་བའི་
དུས་ཀྱི་སྡུག་བསྔལ་གྱི་ཚོར་བ་མྱང་བ་དེ་དག་ཐམས་ཅད་ཀྱི་སྡུག་བསྔལ་ཐམས་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས། 87 །
ཅད་རྒྱུན་ཆད་པར་གྱུར་ཅིག སྐྱེ་བ་དེ་ཡང་ཐ་མར་གྱུར་ཅིག བྱང་ཆུབ་ཀྱི་
མཐར་ཐུག་གི་བར་དུ་སྐྱེས་པ་ཉིད་ཐོབ་པར་གྱུར་ཅིག བདག་ཅག་ལ་སོགས་པ་
སེམས་ཅན་གང་དག་འཆི་བ་དང་དགྲ་དང་དགོན་པའི་གནོད་པས་གཙེས་པ་
དང་ཕན་ཚུན་ཕ་མ་དང་སྲིང་མོ་དང་མཛའ་བཤེས་དང་ཉེ་དུའི་མྱ་ངན་མྱོང་
ཞིང་སྡུག་བསྔལ་བ་དང་མྱ་ངན་གྱི་ཟུག་རྔུས་ལུས་ལ་ཟུག་པ་དེ་དག་ཐམས་ཅད་
བྱང་ཆུབ་ཀྱི་མཐར་ཐུག་གི་བར་དུ་འཆི་བ་དང་དགྲ་དང་དགོན་པའི་གནོད་པ་
ཐམས་ཅད་རབ་ཏུ་ཞི་བར་གྱུར་ཅིག མྱ་ངན་དང་སྡུག་བསྔལ་ཐམས་ཅད་དང༌
བྲལ་བར་གྱུར་ཅིག བདག་ཅག་ལ་སོགས་པ་སེམས་ཅན་གང་དག་མཚན་མོ་
མུན་པ་མུན་ནག་ན་རྣམ་པར་རྒྱུ་བ་ལས་ཀྱི་མཐའ་རྣམ་པ་སྣ་ཚོགས་ལ་ཞུགས་པ་
སྡིག་པ་ཅན་གྱི་གདོན་སྣ་ཚོགས་ཀྱིས་གཙེས་པ། འཇིགས་པ་དང་སྨྲེ་སྔགས་སྣ་
ཚོགས་འདོན་པ་དེ་དག་ཐམས་ཅད་བྱང་ཆུབ་ཀྱི་མཐར་ཐུག་གི་བར་དུ་མུན་པ་
མུན་ནག་ཐམས་ཅད་མེད་པར་གྱུར་ཅིག སྡིག་པ་ཅན་གྱི་གདོན་ཐམས་ཅད་
ལས་ཐར་བར་གྱུར་ཅིག མཆོད་པ་དང་རིམ་གྲོ་བྱ་བ་སྣ་ཚོགས་ལ་མངོན་པར་
བརྩོན་པར་གྱུར་ཅིག བདག་ཅག་ལ་སོགས་པ་སེམས་ཅན་གང་དག་དམན་པ་
ལ་མོས་ཤིང་ཤེས་རབ་ཆུང་ལ་དྲན་པ་རྨོངས་ཏེ། དགེ་བའི་ཆོས་རྣམས་དང་
སྟོབས་དང་བྱང་ཆུབ་ཀྱི་ཡན་ལག་དང་ཏིང་ངེ་འཛིན་དང་གཟུངས་ཀྱི་སྒོ་རྣམས་
དང༌། སངས་རྒྱས་ཆོས་དང་དགེ་འདུན་རྗེས་སུ་དྲན་པ་ལས་ཡོངས་སུ་ཉམས་
པ་དེ་དག་ཐམས་ཅད་བྱང་ཆུབ་ཀྱི་མཐར་ཐུག་གི་བར་དུ་ཏིང་ངེ་འཛིན་དང་
དྲན་པ་དང་སྟོབས་དང་གཟུངས་ཀྱི་སྒོ་རྣམས་དང་བྱང་ཆུབ་ཀྱི་ཡན་ལག་རྣམས་
མངོན་དུ་གྱུར་ཅིག ཤེས་རབ་ཆེན་པོ་རྗེས་སུ་རྒྱུ་བར་གྱུར་ཅིག བདག་ཅག་ལ་
སོགས་པ་སེམས་ཅན་གང་དག་དམན་པ་ལ་མོས་ཤིང་ཉན་ཐོས་ཀྱི་ཐེག་པ་དང་
རང་སངས་རྒྱས་ཀྱི་ཐེག་པ་ལ་འདོད་པ་བསྐྱེད་དེ། དེ་ལ་གནས་ཤིང་བླ་ན་མེད་
པ་ཡང་དག་པར་རྫོགས་པའི་བྱང་ཆུབ་ལ་རྒྱབ་ཀྱིས་ཕྱོགས་པར་གྱུར་པ་དེ་དག་
ཐམས་ཅད་བྱང་ཆུབ་ཀྱི་མཐར་ ཐུག་ གི་བར་དུ་བླ་ན་མེད་པ་ ཡང་ དག་ པར་



༄༅།བདུད་རྩི་སྨན་གྱི་མདོ་ཆོག
རྫོགས་པའི་བྱང་ཆུབ་ལས་ཕྱིར་མི་ལྡོག་པར་གྱུར་ཅིག ཉན་ཐོས་དང་རང་
སངས་རྒྱས་ཀྱིས་ལས་ཡང་དག་པར་འདས་པར་གྱུར་ཅིག བྱང་ཆུབ་ཀྱི་སེམས་
ཡིད་ལ་བྱེད་པ་དང་མི་འབྲལ་བར་གྱུར་ཅིག བདག་ཅག་ལ་སོགས་པ་ཐམས་
ཅད་གང་དག་བསྐལ་པ་ཆེན་པོ་ཟད་པའི་ཚེ་འཛམ་བུའི་གླིང་ཀུན་ཏུ་འབར་ཞིང་
རབ་ཏུ་འབར་བ་འཁྲུགས་པར་གྱུར་ཏེ། ངུ་ཞིང་མྱ་ངན་བྱེད་ལ་སྔོན་མི་དགེ་
བའི་ལས་ཀྱི་ རྒྱུས་ སྡུག་བསྔལ་འབྱུང་ཞིང་སྐྱབས་མེད་མགོན་མེད་ པ་ དེ་དག་
ཐམས་ཅད་སྡུག་ བསྔལ་དང་མྱ་ངན་དང་བྲལ་ བར་ གྱུར་ ཅིག བསིལ་ བའི་
དངོས་པོ་ཐོབ་པར་གྱུར་ཅིག ཤི་འཕོས་ནས་ཀྱང་བཅོམ་ལྡན་འདས་དེ་བཞིན་
གཤེགས་པ་རིན་པོ་ཆེ་དང་ཟླ་བ་དང་པདྨས་རབ་ཏུ་བརྒྱན་པ་མཁས་པ་གཟི་
བརྗིད་སྒྲ་དབྱངས་ཀྱི་རྒྱལ་པོའི་སངས་རྒྱས་ཀྱི་ཞིང་རྣམ་པར་དག་པར་པདྨའི་
སྙིང་པོ་སེངྒེའི་ཁྲི་ལ་བརྫུས་ཏེ་སྐྱེ་བར་གྱུར་ཅིག སྐྱེས་མ་ཐག་ཏུ་གཟུངས་དང་
ཏིང་ངེ་འཛིན་ལ་སོགས་པ་ཡོན་ཏན་གྱི་ཚོགས་ཐམས་ཅད་མངོན་དུ་གྱུར་ཏེ་སྟོན་
པ་བླ་ན་མེད་པ་རིན་པོ་ཆེ་དང་ཟླ་བ་དང་པདྨས་རབ་ཏུ་བརྒྱན་པ་མཁས་པ་གཟི་
བརྗིད་སྒྲ་དབྱངས་ཀྱི་རྒྱལ་པོ་ལ་སོགས་པ་ཕྱོགས་བཅུའི་སངས་རྒྱས་ཐམས་ཅད་
ལས་བཀའ་ལུང་ཡང་དག་པར་ནོད་ཐུགས་མཉེས་པར་བྱེད་ཅིང་སྐད་ཅིག་སྐད་
ཅིག་ལ་སངས་རྒྱས་ཀྱི་ཞིང་ཐམས་ཅད་དུ་ཐོགས་པ་མེད་པར་འཇུག་པར་གྱུར་
ཅིག བཅོམ་ལྡན་གཟི་བརྗིད་སྒྲ་དབྱངས་རྒྱལ་པོ་ཡིས། སྔོན་ཚེ་སྨོན་ལམ་རྣམ་
བརྒྱད་བཏབ་པའི་འབྲས།། དཔག་མེད་མཁྱེན་བརྩེ་ཞེས་པ་ནས། ཐོབ་བྱིན་
རློབས།། ཞེས་པའི་བར་གོང་བཞིན་འོག་མ་རྣམས་ལ་སྦྱོར།
གསུམ་པ་ བདེར་ གཤེགས་ གསེར་ བཟང་ དྲི་ མེད་ ནི། བཅོམ་ ལྡན་ འདས་ དེ་ བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གསེར་བཟང་
དྲི་མེད་རིན་ཆེན་ སྣང་བརྟུལ་ཞུགས་གྲུབ་པ་ལ་ཕྱག་འཚལ་ལོ།། མཆོད་དོ།།
སྐྱབས་སུ་མཆིའོ།། ལན་བདུན། འཕགས་པའི་ཚོགས་ཞེས་པ་ནས། རྒྱུར་བསྔོའོ།། །
དེང་རྒྱལ་བ་སྲས་དང་བཅས་པའི་ཚོགས་གདན་འཛོམ་པའི་སྤྱན་སྔར་དེ་བཞིན་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས།
གཤེགས་པ་གསེར་བཟང་དྲི་མེད་རིན་ཆེན་སྣང་བརྟུལ་ཞུགས་གྲུབ་པའི་མཚན་
ཡིད་ལ་དྲན་ཞིང་ལན་བདུན་བརྗོད་པ་དང་ཕྱག་འཚལ་ཞིང་མཆོད་པ་ལ་སོགས་
པའི་མཐུས། དེ་བཞིན་གཤེགས་པ་གསེར་བཟང་དྲི་མེད་རིན་ཆེན་སྣང་བརྟུལ་
ཞུགས་གྲུབ་པ་དེའི་སྔོན་གྱི་སྨོན་ལམ་ཁྱད་པར་ཅན་དང་མཐུན་པར་བདག་ཅག་
ལ་སོགས་པ་སེམས་ཅན་གང་དག་སྲོག་གཅོད་པ་མི་དགེ་བའི་ལས་རྣམ་པ་སྣ་
ཚོགས་བྱེད་པ་སྲོག་ཆགས་སྣ་ཚོགས་ཀྱི་སྲོག་གཅོད་པའི་ལས་བྱས་པས་ཚེ་ཐུང་
ཞིང་ནད་མང་བ་དང་ཆུ་དང་དུག་དང་མཚོན་དང་མེ་དང་ནད་སྣ་ཚོགས་ཀྱིས་
འཆི་བར་འགྱུར་བ་དེ་དག་ཐམས་ཅད་ལས་ཀྱི་སྒྲིབ་པ་དེ་དག་ཐམས་ཅད་ཡོངས་
སུ་བྱང་སྟེ་ཚེ་རིང་བར་གྱུར་ཅིག ནད་མེད་པར་གྱུར་ཅིག སུ་ཡང་དུས་མ་
ཡིན་པར་འཆི་བའི་དུས་བྱེད་པར་མ་གྱུར་ཅིག བདག་ཅག་ལ་སོགས་པ་སེམས་
ཅན་གང་དག་སྡིག་པ་མི་དགེ་བའི་ལས་སྣ་ཚོགས་བྱས་ཏེ། གཞན་གྱི་རྫས་རྐུས་
ཕྲོགས་པས་དབུལ་པོར་སྐྱེས་ཏེ་སྒྲེན་མོ་དང་བཀྲེས་པ་དང་སྐོམ་པས་ལུས་ཡོངས་
སུ་གདུངས་ཤིང་སྡུག་བསྔལ་མྱོང་བ་དེ་དག་ཐམས་ཅད་འབྲལ་དུ་སྡིག་པ་ཐམས་
ཅད་བྱང་སྟེ་བྱང་ཆུབ་ཀྱི་མཐར་ཐུག་གི་བར་དུ་དབང་ཕྱུག་ཕུན་སུམ་ཚོགས་ཤིང་
མ་ཚང་བ་མེད་པ་ཐོབ་པར་གྱུར་ཅིག བདག་ཅག་ལ་སོགས་པ་སེམས་ཅན་གང་
དག་གཅིག་ལ་གཅིག་གནོད་སེམས་དང་ལྡན་ཞིང་ཕན་ཚུན་སྲོག་གཅོད་པར་
བྱེད་པ་དང་འཐབ་པར་བྱེད་པ་དེ་དག་ཐམས་ཅད་བླ་ན་མེད་པའི་བྱང་ཆུབ་ཏུ་
སངས་རྒྱས་ཀྱི་བར་དུ་ཕན་ཚུན་ཕ་མ་ལྟར་བྱམས་པ་ལ་གནས་པར་གྱུར་ཅིག
བདག་ཅག་ལ་སོགས་པ་སེམས་ཅན་གང་དག་འདོད་ཆགས་དང་ཞེ་སྡང་དང་
གཏི་མུག་གིས་བསྒྲིབས་ཏེ་ཚུལ་ཁྲིམས་འཆལ་བར་གྱུར་ནས་སྡིག་པ་ཀུན་ཏུ་སྤྱོད་
ཅིང་བསླབ་པ་བྲལ་ལ་དད་པས་བྱིན་པ་ལོངས་སྤྱོད་པས་ངན་སོང་གསུམ་དུ་ལྟུང་
ཞིང་སེམས་ཅན་དམྱལ་པར་འགྲོ་བར་འགྱུར་བ་དེ་དག་ཐམས་ཅད་འཕྲལ་དུ་
ལས་ཀྱི་སྒྲིབ་པ་ཐམས་ཅད་ཡོངས་སུ་བྱང་བར་གྱུར་ཅིག ཉེ་བའི་ཉོན་མོངས་པ་
ཐམས་ཅད་དང་བྲལ་བར་གྱུར་ཅིག བྱང་ཆུབ་ཀྱི་སྙིང་པོ་ལ་ཐུག་གི་བར་དུ་



90
༄༅།བདུད་རྩི་སྨན་གྱི་མདོ་ཆོག
ཚུལ་ཁྲིམས་ཡང་དག་པར་འཛིན་ཅིང་ལུས་དང་ངག་དང་ཡིད་ཀྱི་སྡོམ་པ་ལ་
གནས་པར་གྱུར་ཅིག བྱང་ཆུབ་ཀྱི་སེམས་ཡིད་ལ་བྱེད་པ་དང་མི་འབྲལ་བར་
གྱུར་ཅིག ཏདྱ་ཐཱ། སིདྷྱ་སིདྡྷཱ་སུ་སིདྡྷེ་མོ་ཙ་ནི། མོཀྵ་ནི་མུཀྟི་བི་མུཀྟི། ཨ་མ་ལེ་
བི་མ་ལེ་མི་གལྕེ། ཧི་ར་ཎྱགབྷེ། རཏྣ་གབྷེ། སརྦ་ཨཏྠ་སཱ་དྷཱ་ནི། པ་ར་མཱརྦ་སཱ་
དྷནི། མ་ན་སེ། མཧཱ་མ་ན་སེ། ཨདྷཱ་ཏེ། ཨཏུདྡྷ་ཏེ། བྷི་ཏཱ བྷ་ཡེ་སུ་བརྫེ་བྲཧྨ་
གྷོ་ཥ། བྲཧྨ་དྷུ་ཥི་ཏེ། སརྦ་ཨ རྗེ་ཁྱུ། ཨ་པ་རཱ་ཛི་ཏེ། སརྦ་ཏྲ་ཨ་པྲ་ཏི་ཧ་ཏི།
ཙ་ཏུ ཤཊཱི་བུདྡྷ་ཀོ་ཊི་བྷཱ་ཥི་ཏེ། ན་མ༔ སརྦ་ཏ་ཐཱ་ག་ཏཱ་ནཾ་སཱཧཱ། བཅོམ་ལྡན་
འདས་དེ་བཞིན་གཤེགས་པ་གསེར་བཟང་དྲི་མེད་རིན་ཆེན་སྣང་བརྟུལ་ཞུགས་
གྲུབ་པ་དེས་བྱང་ཆུབ་ཀྱི་ཤིང་དྲུང་དུ་བཞུགས་ཏེ། སེམས་ཅན་འདོད་ཆགས་
དང་ཞེ་སྡང་དང་གཏི་མུག་གིས་བསྒྲིབས་པ། ནད་སྣ་ཚོགས་ཀྱིས་གཟིར་བ་དང་
འཆི་བ་དང་དགྲ་དང་དགོན་པས་གནོད་པར་གྱུར་པ། ཚེ་བསྐལ་པར་ཐུབ་པའི་
སེམས་ཅན་དམྱལ་བར་གཞོལ་བའི་སེམས་ཅན་རྣམས་གཟིགས་ནས་དེ་དག་གི་
དོན་དུ་སངས་རྒྱས་ཀྱི་བྱང་ཆུབ་ལ་འགོད་པ་དང་། ལས་ཀྱི་སྒྲིབ་པ་ཐམས་ཅད་
ཟད་པར་བྱ་བའི་ཕྱིར་གཟུངས་སྔགས་ཀྱི་གཞི་གསུངས་པ་འདི་བཟླས་པའི་བྱིན་
གྱིས་བརླབས་ཀྱིས་བདག་ཅག་ལ་སོགས་པ་སེམས་ཅན་ཐམས་ཅད་ཀྱི་མཚམས་
མེད་པ་ལྔ་ལ་སོགས་པ་ སྡིག་པ་ཐམས་ཅད་བྱང་བར་གྱུར་ཅིག རེ་བ་ཐམས་
ཅད་ཡོངས་ སུ་ རྫོགས་ པར་གྱུར་ཅིག འཆི་བའི་ཚེ་ ཡང་ བཅོམ་ ལྡན་འདས་
གསེར་བཟང་དྲི་མེད་རིན་ཆེན་སྣང་བརྟུལ་ཞུགས་གྲུབ་པས་དགོངས་པར་གྱུར་
ཅིག ཤི་འཕོས་ནས་ཀྱང་དེ་བཞིན་གཤེགས་པ་གསེར་བཟང་དྲི་མེད་རིན་ཆེན་
སྣང་བརྟུལ་ཞུགས་གྲུབ་པའི་སངས་རྒྱས་ཀྱི་ཞིང་དུ་པདྨའི་སྙིང་པོ་སེངྒེའི་ཁྲི་ལ་
བརྫུས་ཏེ་སྐྱེ་ཞིང་སྐྱེས་མ་ཐག་ཏུ་གཟུངས་དང་ཏིང་ངེ་འཛིན་ལ་སོགས་པ་ཡོན་
ཏན་གྱི་ཚོགས་ ཐམས་ ཅད་ མངོན་ དུ་ གྱུར་ཏེ། སྟོན་ པ་ བླ་ན་ མེད་ པ་ གསེར་
བཟང་དྲི་མེད་རིན་ཆེན་སྣང་བརྟུལ་ཞུགས་གྲུབ་པ་ལ་སོགས་པ་ཕྱོགས་བཅུའི་
སངས་རྒྱས་ཐམས་ཅད་ལས་བཀའ་ལུང་ཡང་དག་པར་ནོད་ཐུགས་མཉེས་པར་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས།
91
བྱེད་ཅིང་སྐད་ཅིག་སྐད་ཅིག་ལ་སངས་རྒྱས་ཀྱི་ཞིང་ཐམས་ཅད་དུ་ཐོགས་པ་མེད་
པར་འཇུག་ པར་གྱུར་ ཅིག བཅོམ་ ལྡན་ གསེར་བཟང་དྲི་མེད་སྣང་བ་ཡིས།།
སྔོན་ཚེ་སྨོན་ལམ་རྣམ་བཞི་བཏབ་བའི་འབྲས།། དཔག་མེད་མཁྱེན་བརྩེ་ནས།
ཐོབ་བྱིན་རློབས།།
བཞི་པ་བདེ་གཤེགས་མྱ་ངན་མེད་མཆོག་ནི། བཅོམ་ལྡན་འདས་དེ་བཞིན་གཤེགས་
པ་དགྲ་བཅོམ་པ་ཡང་དག་ པར་རྫོགས་ པའི་ སངས་ རྒྱས་ མྱ་ངན་མེད་མཆོག་
དཔལ་ལ་གུས་པས་ཕྱག་འཚལ་ལོ།། མཆོད་དོ།། སྐྱབས་སུ་མཆིའོ།། ལན་བདུན།
འཕགས་པའི་ཚོགས་ཞེས་པ་ནས། རྒྱུར་བསྔོའོ།། དེང་རྒྱལ་བ་སྲས་དང་བཅས་
པའི་ཚོགས་ གདན་འཛོམ་ པའི་སྤྱན་སྔར་ དེ་ བཞིན་ གཤེགས་ པ་ མྱ་ ངན་ མེད་
མཆོག་དཔལ་གྱི་མཚན་ཡིད་ལ་དྲན་ཞིང་ལན་བདུན་བརྗོད་པ་དང་ཕྱག་འཚལ་
ཞིང་མཆོད་པ་ལ་སོགས་པའི་མཐུས། དེ་བཞིན་གཤེགས་པ་མྱ་ངན་མེད་མཆོག་
དཔལ་དེའི་ སྔོན་གྱི་སྨོན་ལམ་ཁྱད་པར་ཅན་དང་མཐུན་པར་བདག་ཅག་ལ་
སོགས་པ་སེམས་ཅན་གང་དག་མྱ་ངན་དང་སྡུག་བསྔལ་བ་དང་ཡིད་མི་བདེ་བ་
དང་འཁྲུག་པ་མང་བ་དང་སྡུག་བསྔལ་རྣམ་པ་སྣ་ཚོགས་མྱོང་བ་དེ་དག་ཐམས་
ཅད་ཀྱི་མྱ་ངན་དང་སྡུག་བསྔལ་བ་དང་ཡིད་མི་བདེ་བ་དང་འཁྲུག་པ་མང་བ་དེ་
དག་རབ་ཏུ་ཞི་བར་གྱུར་ཅིག སུ་ཡང་སྡུག་པ་དང་བྲལ་བའི་སྡུག་བསྔལ་མྱོང་
བར་མ་གྱུར་ཅིག ཚེ་རིང་བར་གྱུར་ཅིག བདག་ཅག་ལ་སོགས་པ་སེམས་ཅན་
གང་དག་སྡིག་པ་མི་དགེ་བ་སྣ་ཚོགས་བྱས་ཏེ་མནར་མེད་པའི་སེམས་ཅན་དམྱལ་
བ་ཆེན་པོ་མུན་པ་མུན་ནག་ཆེན་པོ་ཅན་དུ་སྐྱེ་བར་འགྱུར་བའམ་སྐྱེས་པ་ད་དག་
ལ་དེ་བཞིན་གཤེགས་པ་མྱ་ངན་མེད་མཆོག་དཔལ་གྱི་སྐུ་ལས་འོད་ཟེར་གྱི་སྣང་
བ་བྱུང་བས་རེག་ཅིང་མཐོང་བར་གྱུར་ཏེ་དེ་མ་ཐག་ཏུ་སྡིག་པ་ཐམས་ཅད་བྱང་
ནས་སེམས་ཅན་དམྱལ་བའི་སྡུག་བསྔལ་དེ་དག་ཐམས་ཅད་ལས་ཡོངས་སུ་ཐར་
པར་གྱུར་ཅིག སྡུག་བསྔལ་གྱི་ཚོར་བ་མྱོང་བ་དེ་དག་ཐམས་ཅད་རྒྱུན་ཆད་པར་
གྱུར་ཅིག བྱང་ཆུབ་ཀྱི་སྙིང་པོ་ལ་ཐུག་གི་བར་དུ་ལྷ་དང་མིའི་བདེ་བ་མྱོང་བར་



92
༄༅།བདུད་རྩི་སྨན་གྱི་མདོ་ཆོག །
གྱུར་ཅིག བདག་ཅག་ལ་སོགས་པ་སེམས་ཅན་གང་དག་སྔོན་སྡིག་པ་མི་དགེ་བ་
བགྱིས་ཏེ་གཞན་གྱི་རྫས་ཕྲོགས་པས་དབུལ་པོ་དམན་པའི་ཁྱིམ་དུ་སྐྱེས་ནས་གོས་
དང་བཟའ་བ་དང་བཏུང་བ་དང་མལ་ཆ་དང་རྒྱུན་མི་བདོག་པ་དང༌། གྲང་བ་
དང་ཚ་བའི་སྡུག་བསྔལ་མྱོང་བ་དང་བཀྲེས་པ་དང་སྐོམ་པས་ལུས་གཟེར་ཅིང་
མདོག་ངན་པར་གྱུར་པ་དེ་དག་བྱང་ཆུབ་ཀྱི་མཐར་ཐུག་གི་བར་དུ་བགོ་བ་དང་
བཟའ་བ་དང༌། བཏུང་བ་དང་མལ་ཆ་ཐམས་ཅད་ལ་ལོངས་སྤྱོད་པར་གྱུར་ཅིག
ལུས་ལ་ལྷའི་ལུས་ཀྱི་ཁ་དོག་གིས་བརྒྱན་པར་གྱུར་ཅིག བདག་ཅག་ལ་སོགས་པ་
སེམས་ཅན་གང་དག་གནོད་སྦྱིན་དང་སྲིན་པོ་དང་འབྱུང་པོ་དང་ ཤ་ཟ་རྣམས་
ཀྱིས་གཙེས་ཤིང་མདངས་འཕྲོགས་ཏེ་ནད་ཀྱི་སྡུག་བསྔལ་སྣ་ཚོགས་མྱོང་བ་དེ་
དག་བྱང་ཆུབ་ཀྱི་མཐར་ཐུག་གི་བར་དུ་གནོད་སྦྱིན་དང་སྲིན་པོ་དང་འབྱུང་པོ་
དང་ཤ་ཟ་རྣམས་ཀྱིས་གཅེས་ཤིང་མདངས་ཕྲོགས་པ་ཐམས་ཅད་རབ་ཏུ་ཞི་ཞིང་
བྱམས་པ་ལ་གནས་པར་གྱུར་ཅིག ནད་ཀྱི་སྡུག་བསྔལ་སྣ་ཚོགས་ལས་ཡོངས་སུ་
ཐར་བར་གྱུར་ཅིག འདི་ནས་ཤི་འཕོས་ནས་ཀྱང་དེ་བཞིན་གཤེགས་པ་མྱ་ངན་
མེད་མཚོག་དཔལ་གྱི་སངས་རྒྱས་ཀྱི་ཞིང་དུ་པདྨའི་སྙིང་པོ་སེངྒེའི་ཁྲི་ལ་བརྫུས་ཏེ་
སྐྱེ་ཞིང་སྐྱེས་མ་ཐག་ཏུ་གཟུངས་དང་ཏིང་ངེ་འཛིན་ལ་སོགས་པ་ཡོན་ཏན་གྱི་
ཚོགས་ཐམས་ཅད་མངོན་དུ་གྱུར་ཏེ། སྟོན་པ་བླ་ན་མེད་པ་མྱ་ངན་མེད་མཆོག་
དཔལ་ལ་སོགས་པ་ཕྱོགས་བཅུའི་སངས་རྒྱས་ཐམས་ཅད་ལས་བཀའ་ལུང་ཡང་
དག་པར་ནོད་ཐུགས་མཉེས་པར་བྱེད་ཅིང་སྐད་ཅིག་སྐད་ཅིག་ལ་སངས་རྒྱས་ཀྱི་
ཞིང་ཐམས་ཅད་དུ་ཐོགས་པ་མེད་པར་འཇུག་པར་གྱུར་ཅིག བཅོམ་ལྡན་མྱ་
ངན་མེད་མཆོག་རྒྱལ་པོ་ཡིས།། སྔོན་ཚེ་སྨོན་ལམ་རྣམ་བཞི་བཏབ་པའི་འབྲས།།
དཔག་མེད་ནས་བྱིན་རློབས།།
ལྔ་པ་བདེ་གཤེགས་ཆོས་བསྒྲགས་རྒྱ་མཚོ་ནི། བཅོམ་ལྡན་འདས་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཆོས་བསྒྲགས་རྒྱ་མཚོའི་
དབྱངས་ ལ་ ཕྱག་ འཚལ་ ལོ། ། མཆོད་ དོ།། སྐྱབས་ སུ་ མཆིའོ།། ལན་ བདུན།



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས། 93
འཕགས་པའི་ཚོགས་ཞེས་པ་ནས། རྒྱུར་བསྔོའོ།། དེང་རྒྱལ་བ་སྲས་དང་བཅས་
པའི་ཚོགས་གདན་འཛོམ་པའི་སྤྱན་སྔར་དེ་བཞིན་གཤེགས་པ་ཆོས་བསྒྲགས་རྒྱ་
མཚོའི་དབྱངས་ཀྱི་མཚན་ཐོས་ཏེ་ཡིད་ལ་དྲན་ཞིང་ལན་བདུན་བརྗོད་དེ་ཕྱག་
འཚལ་ ཞིང་ མཆོད་ པ་ ལ་ སོགས་ པའི་ མཐུས། དེ་ བཞིན་ གཤེགས་ པ་ ཆོས་
བསྒྲགས་རྒྱ་མཚོའི་དབྱངས་དེའི་སྔོན་གྱི་སྨོན་ལམ་ཁྱད་པར་ཅན་དང་མཐུན་
པར་བདག་ཅག་ལ་སོགས་པ་སེམས་ཅན་གང་དག་ལོག་པར་ལྟ་བ་ཅན་གྱི་ཁྱིམ་
དུ་སྐྱེས་པས་སངས་རྒྱས་དང་ཆོས་དང་དགེ་འདུན་ལ་མ་དད་པ་བྱང་ཆུབ་ཀྱི་
སེམས་ཡིད་ལ་བྱེད་པ་ལས་རིང་དུ་གྱུར་པ་དེ་དག་ལས་ཀྱི་སྒྲིབ་པ་དེ་ཟད་པར་
གྱུར་ནས་བྱང་ཆུབ་ཀྱི་མཐར་ཐུག་གི་བར་དུ་ཡང་དག་པའི་ལྟ་བ་ཅན་དུ་གྱུར་
ཅིག སངས་རྒྱས་དང་ཆོས་དང་དགེ་འདུན་ལ་དད་པ་མི་ཕྱེད་པ་དང་ལྡན་པར་
གྱུར་ཅིག བྱང་ཆུབ་ཀྱི་སེམས་ཡིད་ལ་བྱེད་པ་ལས་ཕྱིར་མི་ལྡོག་པར་གྱུར་ཅིག
བདག་ཅག་ལ་སོགས་པ་སེམས་ཅན་གང་དག་གང་ན་སངས་རྒྱས་ཀྱི་སྒྲ་མི་གྲག་
པ། ཆོས་ཀྱི་སྒྲ་མི་གྲག་པ། དགེ་འདུན་གྱི་སྒྲ་མི་གྲག་པ། ཡུལ་མཐའ་འཁོབ་ཏུ་
སྐྱེས་ཏེ་མི་དགེ་བའི་བཤེས་གཉེན་གྱི་རྒྱུས་སྡིག་པའི་ལས་བྱེད་པ་དེ་དག་དེ་ནས་
ཤི་འཕོས་ནས་ངན་སོང་གསུམ་དུ་ལྟུང་ཞིང་དགེ་བའི་ཆོས་རྣམས་ལས་ཉམས་
པར་འགྱུར་བ་དེ་དག་ལ་དེ་བཞིན་གཤེགས་པ་ཆོས་བསྒྲགས་རྒྱ་མཚོའི་དབྱངས་
ཀྱི་མཚན་རྣ་ལམ་དུ་གྲག་པར་གྱུར་ཏེ་ཆོས་ཀྱི་སྤྲིན་དང་རྒྱ་མཚོའི་སྒྲ་འབྱུང་བར་
གྱུར་ཅིག དེ་དག་གིས་ཆོས་ཀྱི་སྒྲ་དེ་ཐོས་ནས་སྔོན་གྱི་ལས་ཟད་པར་གྱུར་ཏེ་
བྱང་ཆུབ་ཀྱི་མཐར་ཐུག་གི་བར་དུ་བྱང་ཆུབ་ཀྱི་སེམས་ཡིད་ལ་བྱེད་པ་དང་མི་
འབྲལ་བར་གྱུར་ཅིག བདག་ཅག་ལ་སོགས་པ་སེམས་ཅན་གང་དག་གོས་དང་
རྒྱན་དང་སྤོས་དང་ཕྲེང་བ་དང་བྱུག་པ་དང་མལ་ཆ་དང་ན་བའི་གསོས་སྨན་
དང་བྲལ་ཞིང་མི་ལྡན་པའི་དབང་གིས་སྡུག་བསྔལ་མྱོང་ཞིང་སྡིག་པའི་ལས་བྱེད་
པ་དེ་དག་གོས་དང་རྒྱན་དང་སྤོས་དང་ཕྲེང་བ་དང་བྱུག་པ་དང་མལ་ཆ་དང་ན་
བའི་གསོས་སྨན་དང་ལོངས་སྤྱོད་རྣམས་བསམས་མ་ཐག་ཏུ་འབྱུང་ཞིང་མི་ལྡན་



94
༄༅།བདུད་རྩི་སྨན་གྱི་མདོ་ཆོག
པ་མེད་པར་གྱུར་ཅིག བྱང་ཆུབ་ཀྱི་མཐར་ཐུག་གི་བར་དུ་སུ་ཡང་ཅི་དང་ཡང་
མི་ལྡན་པ་མེད་པར་གྱུར་ཅིག བདག་ཅག་ལ་སོགས་པ་སེམས་ཅན་གང་དག་
སྔོན་གྱི་ལས་ཀྱི་རྣམ་པར་སྨིན་པས་ཕན་ཚུན་འཐབ་མོ་དང་འཐབ་པ་དང་རྩོད་
པ་དང་འགྱེད་པར་གྱུར་ཏེ་ གཅིག་ལ་གཅིག་གནོད་པར་བྱ་བ་ དང་། གསད་
པར་བྱ་བའི་ཕྱིར་རྟུལ་བ་མཚོན་དང་མདའ་དང་དབྱིག་པ་དག་གིས་བསྣུན་ཏེ་
སྡུག་བསྔལ་བར་གྱུར་པ་དེ་དག་མདའ་དང་མཚོན་དང་དབྱིག་པ་ལ་སོགས་པ་
ལས་སླར་ལོག་པར་གྱུར་ཅིག ཕྱིར་ཕྱོགས་པར་གྱུར་ཅིག དགྲ་ཐམས་ཅད་
ཀྱང་བྱམས་པ་ལ་གནས་པར་གྱུར་ཅིག སུའི་སྲོག་གི་དབང་པོ་ཡང་འགག་པར་
མ་གྱུར་ཅིག བྱང་ཆུབ་ཀྱི་མཐར་ཐུག་གི་བར་དུ་རང་རང་གི་རྫས་དང་ལོངས་
སྤྱོད་དང་དབང་ཕྱུག་དག་གིས་ཆོག་ཤེས་པར་གྱུར་ཅིག འདི་ནས་ཤི་འཕོས་
ནས་ཀྱང་དེ་བཞིན་གཤེགས་པ་ཆོས་བསྒྲགས་རྒྱ་མཚོའི་དབྱངས་ཀྱི་སངས་རྒྱས་
ཀྱི་ཞིང་དུ་པདྨའི་སྙིང་པོ་སེངྒེའི་ཁྲི་ལ་བརྫུས་ཏེ་སྐྱེ་ཞིང་སྐྱེས་མ་ཐག་ཏུ་གཟུངས་
དང་ཏིང་ངེ་འཛིན་ལ་སོགས་པ་ཡོན་ཏན་གྱི་ཚོགས་ཐམས་ཅད་མངོན་དུ་གྱུར་
ཏོ༎ སྟོན་པ་བླ་ན་མེད་པ་ཆོས་བསྒྲགས་རྒྱ་མཚོའི་དབྱངས་ལ་སོགས་པ་ཕྱོགས་
བཅུའི་སངས་ རྒྱས་ ཐམས་ ཅད་ ལས་ བཀའ་ ལུང་ ཡང་ དག་ པར་ནོད་ ཐུགས་
མཉེས་པར་བྱེད་ཅིང་སྐད་ཅིག་སྐད་ཅིག་ལ་སངས་རྒྱས་ཀྱི་ཞིང་ཐམས་ཅད་དུ་
ཐོགས་པ་མེད་པར་འཇུག་པར་གྱུར་ཅིག བཅོམ་ལྡན་ཆོས་བསྒྲགས་རྒྱ་མཚོ་
དབྱངས་མཆོག་གིས།། སྔོན་ཚེ་སྨོན་ལམ་རྣམ་བཞི་བཏབ་པའི་འབྲས།། དཔག་
མེད་ནས། བྱིན་རློབས།
དྲུག་པ་བདེ་གཤེགས་མངོན་མཁྱེན་རྒྱལ་པོ་ནི། བཅོམ་ལྡན་འདས་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཆོས་རྒྱ་མཚོ་མཆོག་གི་
བློས་རྣམ་པར་རོལ་པས་མངོན་པར་མཁྱེན་པ་ལ་ཕྱག་འཚལ་ལོ།། མཆོད་དོ།།
སྐྱབས་སུ་མཆིའོ།། ལན་བདུན། འཕགས་པའི་ཚོགས་ཞེས་པ་ནས། རྒྱུར་བསྔོའོ།།
དེང་རྒྱལ་བ་སྲས་དང་བཅས་པའི་ཚོགས་གདན་འཛོམ་པའི་སྤྱན་སྔར་དེ་བཞིན་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས།
95
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཆོས་རྒྱ་མཚོ་
མཆོག་གི་བློས་རྣམ་པར་རོལ་པས་མངོན་པར་མཁྱེན་པའི་མཚན་ཐོས་ཏེ་ཡིད་ལ་
དྲན་ཞིང་ལན་བདུན་བརྗོད་དེ་ཕྱག་འཚལ་ཞིང་མཆོད་པ་ལ་སོགས་པའི་མཐུས།
དེ་བཞིན་གཤེགས་པ་ཆོས་རྒྱ་མཚོ་མཆོག་གི་བློས་རྣམ་པར་རོལ་པས་མངོན་པར་
མཁྱེན་པ་དེའི་སྔོན་གྱི་སྨོན་ལམ་ཁྱད་པར་ཅན་དང་མཐུན་པར་བདག་ཅག་ལ་
སོགས་པ་སེམས་ཅན་གང་དག་ཞིང་ལས་དང་ས་བོན་འདེབས་པ་དང་ཚོང་བྱེད་
པ་དང༌། འཐབ་མོ་དང་རྩོད་པ་ལ་སོགས་པ་ སྡིག་པའི་ལས་བྱེད་པ་དེ་དག་
ཐམས་ཅད་བསམས་མ་ ཐག་ ཏུ་འཚོག་ཆས་ ཐམས་ ཅད་འབྱོར་པར་གྱུར་ཅིག
གནོད་སེམས་མེད་པར་གྱུར་ཅིག རྟག་ཏུ་དགེ་བའི་ཆོས་བྱེད་པར་གྱུར་ཅིག
བདག་ཅག་ལ་སོགས་པ་སེམས་ཅན་གང་དག་མི་དགེ་བ་བཅུའི་ལས་ཀྱི་ལམ་ཡང་
དག་པར་བླངས་པས་སེམས་ཅན་དམྱལ་བར་འགྲོ་བར་འགྱུར་བ་དེ་དག་ཐམས་
ཅད་དགེ་བ་བཅུའི་ལས་ཀྱི་ལམ་དང་ལྡན་པར་གྱུར་ཅིག སེམས་ཅན་གང་ཡང་
དམྱལ་བར་འགྲོ་བར་མ་གྱུར་ཅིག བདག་ཅག་ལ་སོགས་པ་སེམས་ཅན་གང་
དག་གཞན་གྱི་དབང་དུ་སོང་སྟེ་ཆད་པས་བཅད་པ་དང་བཅིང་པ་དང་བརྡེག་པ་
དང་གོ་རར་གཞུག་པ་དང་གསད་པའི་འོས་སུ་གྱུར་པ་དེ་དག་ཐམས་ཅད་བྱང་
ཆུབ་ཀྱི་མཐར་ཐུག་གི་བར་དུ་བཅིང་པ་དང་བརྡེག་པ་ལ་སོགས་པ་ལས་ཐར་
པར་གྱུར་ཅིག བླ་ན་མེད་པའི་རང་དབང་ཕུན་སུམ་ཚོགས་པ་དང་ལྡན་པར་
གྱུར་ཅིག བདག་ཅག་ལ་སོགས་པ་སེམས་ཅན་གང་དག་ཚེ་ཐུང་བར་འགྱུར་
བའི་སྡིག་པ་མི་དགེ་བ་སྣ་ཚོགས་བྱས་ཏེ་འཆི་བར་འགྱུར་བ་དེ་དག་ཐམས་ཅད་
སྡིག་པའི་ལས་ཐམས་ཅད་ཡོངས་སུ་བྱང་སྟེ་ཚེ་རིང་ཞིང་དུས་མ་ཡིན་པའི་འཆི་
བར་འགྱུར་བས་ནམ་ཡང་འགའ་ཡང་འཆི་བར་མ་གྱུར་ཅིག འཆི་ཁར་ཡང་དེ་
བཞིན་གཤེགས་པ་ཆོས་རྒྱ་མཚོ་མཆོག་གིས་བློས་རྣམ་པར་རོལ་བས་མངོན་པར་
མཁྱེན་པའི་མཚན་རྣ་ལམ་དུ་གྲག་ཅིང་རྗེས་སུ་དྲན་ནས་བདེ་འགྲོ་མཐོ་རིས་ཀྱི་
འཇིག་རྟེན་དུ་སྐྱེ་བར་གྱུར་ཅིག བྱང་ཆུབ་ཀྱི་མཐར་ཐུག་གི་བར་དུ་ལྷ་དང་



96
༄༅།བདུད་རྩི་སྨན་གྱི་མདོ་ཆོག
མིའི་བདེ་བ་མྱོང་བར་གྱུར་ཅིག འདི་ནས་ཤི་འཕོས་ནས་ཀྱང་བཅོམ་ ལྡན་
འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་ པའི་ སངས་
རྒྱས་ཆོས་རྒྱ་མཚོ་མཆོག་གི་བློས་རྣམ་པར་རོལ་པས་མངོན་ པར་མཁྱེན་པའི་
སངས་རྒྱས་ཀྱི་ཞིང་དུ་པདྨའི་སྙིང་པོ་སེངྒེའི་ཁྲི་ལ་བརྫུས་ཏེ་སྐྱེ་ཞིང་སྐྱེས་མ་ཐག་
ཏུ་གཟུངས་དང་ཏིང་ངེ་འཛིན་ལ་སོགས་པ་ཡོན་ཏན་གྱི་ཚོགས་ ཐམས་ ཅད་
མངོན་དུ་གྱུར་ཏེ། སྟོན་པ་བླ་ན་མེད་པ་ཆོས་རྒྱ་མཚོ་མཆོག་གི་བློས་རྣམ་པར་
རོལ་བས་མངོན་པར་མཁྱེན་པ་ལ་སོགས་པ་ཕྱོགས་བཅུའི་སངས་རྒྱས་ཐམས་
ཅད་ལས་བཀའ་ལུང་ཡང་དག་པར་ནོད་ཐུགས་མཉེས་པར་བྱེད་ཅིང་སྐད་ཅིག་
སྐད་ཅིག་ལ་སངས་རྒྱས་ཀྱི་ཞིང་ཐམས་ཅད་དུ་ཐོགས་པ་མེད་པར་འཇུག་པར་
གྱུར་ཅིག བཅོམ་ལྡན་ཆོས་ཀྱི་རྒྱལ་པོ་མངོན་མཁྱེན་གྱིས། སྔོན་ཚེ་སྨོན་ལམ་
རྣམ་བཞི་བཏབ་པའི་འབྲས།། དཔག་མེད་ནས། བྱིན་རློབས། །
བདུན་པ་བདེ་གཤེགས་སྨོན་གྱི་བླ་མ་ནི། བཅོམ་ལྡན་འདས་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྨན་གྱི་བླ་བཻཌཱུརྱའི་འོད་ཀྱི་
རྒྱལ་པོ་ལ་གུས་པས་ཕྱག་འཚལ་ལོ།། མཆོད་དོ།། སྐྱབས་སུ་མཆིའོ།། ལན་བདུན།
འཕགས་པའི་ཚོགས་ཞེས་པ་ནས། རྒྱུར་བསྔོའོ།། དེང་རྒྱལ་བ་སྲས་དང་བཅས་པའི་
ཚོགས་གདན་འཛོམ་པའི་སྤྱན་སྔར་དེ་བཞིན་གཤེགས་པ་སྨན་གྱི་བླ་བཻཌཱུརྱའི་
འོད་ཀྱི་རྒྱལ་པོའི་མཚན་ཐོས་ཏེ་ཡིད་ལ་དྲན་ཞིང་ལན་བདུན་བརྗོད་དེ་ཕྱག་
འཚལ་ཞིང་མཆོད་པ་ལ་སོགས་པའི་མཐུས། དེ་བཞིན་གཤེགས་པ་སྨན་གྱི་བླ་
བཻཌཱུརྱའི་འོད་ཀྱི་རྒྱལ་པོ་དེའི་སྔོན་གྱི་སྨོན་ལམ་ཁྱད་པར་ཅན་དང་མཐུན་པར་
བདག་ཅག་ལ་སོགས་པ་སེམས་ཅན་ཐམས་ཅད་སྐྱེས་བུ་ཆེན་པོའི་མཚན་སུམ་ཅུ་
རྩ་གཉིས་དང་དཔེ་བྱད་བཟང་པོ་བརྒྱད་ཅུས་ལེགས་པར་བརྒྱན་པར་གྱུར་ཏེ་
བདག་ཅི་འདྲ་བ་དེ་བཞིན་དུ་སེམས་ཅན་ཐམས་ཅད་ཀྱང་དེ་འདྲ་བར་གྱུར་ཅིག
ལུས་ཀྱི་འོད་ཟེར་གྱིས་འཇིག་རྟེན་གྱི་ཁམས་གྲངས་མེད་པ་དཔག་གིས་མི་ལང་
བདག་ལྷམ་མེ་ལྷན་ནེ་ལྷང་ངེར་གྱུར་ཅིག ལུས་ནོར་བུ་རིན་པོ་ཆེའི་བཻཌཱུརྨ་ཅི་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས། ། 97
འདྲ་བརབ་དེ་འདྲ་ཕྱི་ནང་ཤིན་ཏུ་ཡོངས་སུ་དག་པ་དང་དྲི་མ་མེད་ལ་འོད་
གསལ་བ་དང་ཁོ་ལག་ཡངས་ཤིང་ཆེ་བ་དང་དཔལ་དང་གཟི་བརྗིད་འབར་བ་
དང་ལེགས་པར་གནས་པ་དང་ཉི་མ་དང་ཟླ་བ་བས་ལྷག་པའི་འོད་ཟེར་གྱི་དྲ་བ་
རྣམས་ཀྱིས་ལགས་པར་བརྒྱན་པར་གྱུར་ཅིག དེ་བཞིན་གཤེགས་པ་སྨན་གྱི་བླ་
བིཌཱུརླའི་འོད་ཀྱི་རྒྱལ་པོ་ཅི་འདྲ་བ་དེ་འདྲ་བར་གྱུར་ཏེ་སེམས་ཅན་གང་དག་
འཇིག་རྟེན་གྱི་བར་དག་ཏུ་སྐྱེས་པ་དག་དང་གང་དག་ཡང་མིའི་འཇིག་རྟེན་འདི་
ན་མཚན་མོ་མུན་པ་མུན་ནག་གི་ནང་ན་ཕྱོགས་ ཐ་དད་པར་འགྲོ་བ་དེ་དག་
ཐམས་ཅད་བདག་གི་འོད་ཀྱིས་ཕྱོགས་དགའ་མགུར་འགྲོ་ཞིང་ལས་རྣམས་ཀྱང་
བྱེད་པར་གྱུར་ཅིག དེ་བཞིན་གཤེགས་པ་སྨན་གྱི་བླ་བཻཌཱུརྱའི་འོད་ཀྱི་རྒྱལ་པོ་
དེའི་ཤེས་རབ་དང་ཐབས་དཔག་ཏུ་མེད་པས་བདག་ཅག་ལ་སོགས་པ་སེམས་
ཅན་གྱི་ཁམས་དཔག་གིས་མི་ལང་བ་དག་ལོངས་སྤྱོད་ཟད་མི་ཤེས་པ་དང་ལྡན་
པར་གྱུར་ཏེ་སུ་ཡང་ཅིས་ཀྱང་བྲེལ་བ་མེད་པར་གྱུར་ཅིག བདག་ཅག་ལ་སོགས་
པ་སེམས་ཅན་གང་དག་ལམ་ངན་པར་ཞུགས་པ་དང་ཉན་ཐོས་དང་རང་སངས་
རྒྱས་ཀྱི་ལམ་དུ་ཞུགས་པ་དེ་དག་ཐམས་ཅད་ཐེག་པ་ཆེན་པོ་བླ་ན་མེད་པའི་ལམ་
ལ་ཞུགས་པར་གྱུར་ཅིག བདག་ཅག་ལ་སོགས་པ་སེམས་ཅན་ཐམས་ཅད་བྱང་
ཆུབ་ཀྱི་མཐར་ཐུག་གི་བར་དུ་སྡོམ་པ་གསུམ་གྱིས་བསྡམས་པ་དང་ཚུལ་ཁྲིམས་
ཉམས་པ་མེད་པར་གྱུར་ ཅིག སུ་ཡང་ཚུལ་ཁྲིམས་ལོག་པར་ཞུགས་ཏེ་ངན་
འགྲོར་འགྲོ་བར་མ་གྱུར་ཅིག བདག་ཅག་ལ་སོགས་པ་སེམས་ཅན་གང་དག་
ལུས་ངན་པ་དང་དབང་པོ་མ་ཚང་བ་དང་མདོག་མི་སྡུག་པ་དང་བེམ་པོ་དང་
ཡན་ལག་སྐྱོན་ཅན་དང་སྒྱུར་པོ་དང་ཤ་བཀྲ་ཅན་དང་ཞར་བ་དང་ལོང་བ་དང་
འོན་པ་དང་སྨྱོན་པ་དང་ལུས་ལ་ནད་ཀྱིས་བཏབ་པ་དེ་དག་ཐམས་ཅད་ལས་ཀྱི་
སྒྲིབ་པ་ཐམས་ཅད་བྱང་ནས་ཐམས་ཅད་དབང་པོ་ཚང་ཞིང་ཡན་ལག་ཡོངས་སུ་
རྫོགས་པར་གྱུར་ཅིག བདག་ཅག་ལ་སོགས་པ་སེམས་ཅན་གང་དག་ནད་སྣ་
ཚོགས་ཀྱིས་གཟིར་བ་སྐྱབས་མེད་པ་མགོན་མེད་པ། འཚོག་ཆས་དང་སྨན་མི་



98
༄༅།བདུད་རྩི་སྨན་གྱི་མདོ་ཆོག
འདོག་པ། དཔུང་གཉེན་མེད་པ། དབུལ་པ་སྡུག་བསྔལ་བ་དེ་དག་གི་ནད་
ཐམས་ཅད་རབ་ཏུ་ཞི་བར་གྱུར་ཅིག བྱང་ཆུབ་ཀྱི་མཐར་ཐུག་གི་བར་དུ་ནད་
མེད་ཅིང་གནོད་པ་མེད་པ་དང་ཡོ་བྱད་ཕུན་སུམ་ཚོགས་པ་ལ་གནས་པར་གྱུར་
ཅིག བུད་མེད་གང་དག་བུད་མེད་ཀྱི་སྐྱོན་བརྒྱ་དག་གིས་ཀུན་ནས་ཉོན་མོངས་
པར་གྱུར་པ་བུད་མེད་ཀྱི་དངོས་པོ་ལ་མི་དགའ་བ། བུད་མེད་ཀྱི་སྐྱེ་གནས་ལས་
ཐར་བར་འདོད་པ་དེ་དག་ཐམས་ཅད་བུད་མེད་ཀྱི་དངོས་པོ་ལས་ལོག་པར་གྱུར་
ཅིག བྱང་ཆུབ་ཀྱི་མཐར་ཐུག་གི་བར་དུ་སྐྱེས་པའི་དབང་པོ་དང་ལྡན་པར་གྱུར་
ཅིག བདག་ཅག་ལ་སོགས་པ་སེམས་ཅན་ཐམས་ཅད་བདུད་ཀྱི་ཞགས་པ་ལས་
ཡོངས་སུ་ཐར་བར་གྱུར་ཅིག ལྟ་བ་ཐ་དད་པ་མི་མཐུན་པ་ཟིང་ཟིང་བས་མི་
མཐུན་པ་དག་སྤངས་ཏེ་ཡང་དག་པའི་ལྟ་བ་ལ་གནས་པར་གྱུར་ཅིག བྱང་ཆུབ་
ཀྱི་སྤྱོད་པ་རླབས་པོ་ཆེ་ཡོངས་སུ་རྫོགས་པར་གྱུར་ཅིག བདག་ཅག་ལ་སོགས་པ་
སེམས་ཅན་གང་སུ་དག་རྒྱལ་པོའི་འཇིགས་པས་སྐྲག་པ་དང༌། གང་དག་བཅིང་
བ་དང་བརྡེག་པ་དང་གོ་རར་གཞུག་པ་དང་གསད་པར་འོས་པ་རྒྱུ་དུ་མས་ཀུན་
ཏུ་གཙེས་པ། ང་རྒྱལ་དང་བྲལ་བ་ལུས་དང་ངག་དང་སེམས་སྡུག་བསྔལ་གྱིས་
ཉན་པ་དེ་དག་བདག་གི་བསོད་ནམས་ཀྱི་མཐུས་གནོད་པ་ ཐམས་ ཅད་ལས་
ཡོངས་སུ་ཐར་བར་གྱུར་ཅིག བདག་ཅག་ལ་སོགས་པ་སེམས་ཅན་གང་དག་
བཀྲེས་པ་དང་སྐེམ་པའི་མེ་རབ་ཏུ་འབར་བ། ཁ་ཟས་འཚོལ་བ་ལ་ རབ་ ཏུ་
བརྩོན་པ་སྡིག་པའི་ལས་བྱེད་པ་དེ་དག་བདག་གིས་ཁ་དོག་དང་དྲི་དང་རོར་
ལྡན་པའི་བཟའ་བཏུང་གིས་ཚིམ་པར་བྱས་ཏེ། ཕྱིས་ཆོས་ཀྱི་རོས་ཤིན་ཏུ་བདེ་
བ་ལ་འགོད་པར་གྱུར་ཅིག བདག་ཅག་ལ་སོགས་པ་སེམས་ཅན་གང་དག་སྒྲེན་
མོ་བགོ་བ་མེད་པ་དབུལ་བ་སྡུག་བསྔལ་བ་གྲང་བ་དང་ཚ་བ་དང་སྦྲང་བུ་དང་ཤ་
སྦྲང་དག་གིས་ཉིན་མཚན་དུ་སྡུག་བསྔལ་གྱི་ཚོར་བ་མྱོང་བ་དེ་དག་བདག་གིས་
གོས་ཡོངས་སུ་སྤྱད་པར་འོས་པ། ཚོན་སྣ་ཚོགས་སུ་ཁ་བསྒྱུར་བ་དག་དང་རིན་
པོ་ཆེའི་རྒྱན་དང་སྤུད་པ་དང་ཕྲེང་བ་དང་བྱུག་པ་དང་རོལ་མོའི་སྒྲ་དང་སིལ་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས། 99 ་
སྙན་དང་། ཕེག་རྡོབ་པ་རྣམས་ཀྱིས་སེམས་ཅན་ཐམས་ཅད་ཀྱི་བསམ་པ་ཐམས་
ཅད་ཡོངས་སུ་རྫོགས་པར་གྱུར་ཅིག འཕགས་པ་དགྱེས་པའི་ཚུལ་ཁྲིམས་ཀྱི་
དགའ་བ་དང་ལྡན་པར་གྱུར་ཅིག ཉོན་མོངས་པའི་གདུང་བས་མི་བརྫི་བར་
རྣམ་པར་གྲོལ་བའི་བདེ་བ་ལ་གནས་པར་གྱུར་ཅིག འདི་ནས་ཤི་འཕོས་ནས་
ཀྱང་དེ་བཞིན་གཤེགས་པ་སྨན་གྱི་བླ་བཻཌཱུརྱའི་འོད་ཀྱི་རྒྱལ་པོའི་སངས་རྒྱས་ཀྱི་
ཞིང་དུ་པདྨའི་སྙིང་པོ་སེངྒེའི་ཁྲི་ལ་བརྫུས་ཏེ་སྐྱེ་ཞིང་སྐྱེས་མ་ཐག་ཏུ་གཟུངས་
དང་ཏིང་ངེ་འཛིན་ལ་སོགས་པ་ཡོན་ཏན་གྱི་ཚོགས་ཐམས་ཅད་མངོན་དུ་གྱུར་ཏེ།
སྟོན་པ་བླ་ན་མེད་པ་སྨན་གྱི་བླ་བཻཌཱུརྱའི་འོད་ཀྱི་རྒྱལ་པོ་ལ་སོགས་པ་ཕྱོགས་
བཅུའི་སངས་ རྒྱས་ ཐམས་ ཅད་ ལས་ བཀའ་ ལུང་ ཡང་ དག་ པར་ ནོད་ ཐུགས་
མཉེས་པར་བྱེད་ཅིང་སྐད་ཅིག་སྐད་ཅིག་ལ་སངས་རྒྱས་ཀྱི་ཞིང་ཐམས་ཅད་དུ་
ཐོགས་པ་མེད་པར་འཇུག་པར་གྱུར་ཅིག བཅོམ་ལྡན་སྨན་བླ་བཻཌཱུརྱ་འོད་ཀྱིས།།
སྔོན་ཚེ་སྨོན་ལམ་བཅུ་གཉིས་བཏབ་པའི་འབྲས།། དཔག་མེད་ནས། བྱིན་
རློབས།། །
བརྒྱད་པ་ བདེ་ གཤེགས་ ཤཱཀྱའི་ རྒྱལ་ པོ་ནི། སྟོན་ པ་ བཅོམ་ ལྡན་ འདས་ དེ་ བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དཔལ་རྒྱལ་བ་
ཤཱཀྱ་ཐུབ་ པ་ ལ་ ཕྱག་ འཚལ་ལོ།། མཆོད་དོ།། སྐྱབས་ སུ་ མཆིའོ།། ལན་ བདུན།
འཕགས་པའི་ཚོགས་ཞེས་པ་ནས། རྒྱུར་བསྔོའོ།། དེང་རྒྱལ་བ་སྲས་དང་བཅས་
པའི་ཚོགས་གདན་འཛོམ་པའི་སྤྱན་སྔར་དེ་བཞིན་གཤེགས་པ་ ཤཱཀྱ་ཐུབ་པའི་
མཚན་ཡིད་ལ་དྲན་ཞིང་ལན་བདུན་བརྗོད་དེ་ཕྱག་འཚལ་ཞིང་མཆོད་པ་ལ་
སོགས་པའི་མཐུས། སྟོན་པ་དེ་བཞིན་གཤེགས་པ་ཤཱཀྱ་ཐུབ་པས་བདག་ཅག་ལ་
སོགས་པ་སེམས་ཅན་གང་དག་ལས་ཀྱི་སྒྲིབ་པ་སྣ་ཚོགས་ཀྱིས་བསྒྲིབས་པ། ནད་
སྣ་ཚོགས་ཀྱིས་གཟིར་བ། མྱ་ངན་དང་སྡུག་བསྔལ་སྣ་ཚོགས་ཀྱིས་གཙེས་པ།
ཕོངས་པར་གྱུར་པ་ཐམས་ཅད་རྗེས་སུ་བཟུང་ཞིང་ལྷ་དང་མིའི་དོན་དང་སྨན་པ་
དང་བདེ་བའི་སླད་དུ་དེ་བཞིན་གཤེགས་པ་བདུན་གྱི་ཐབས་མཁས་པ་དང་སྔོན་



100
༄༅།བདུད་རྩི་སྨན་གྱི་མདོ་ཆོག
གྱི་སྨོན་ལམ་གྱི་ཁྱད་པར་རྒྱས་པ་བྱིན་གྱིས་བརླབས་ཤིང་དཔལ་གྱི་མགུར་ནས་
འདི་སྐད་དུ། འཇམ་དཔལ་དེ་ལྟ་བས་ན་ཡོན་ཏན་ཐམས་ཅད་དོན་དུ་གཉེར་
བ་རྣམས་ཀྱིས་ཉོན་མོངས་པ་རྣམས་དང་མ་འདྲེས་པར་དེ་བཞིན་གཤེགས་པ་
བདུན་གྱི་མཚན་གཟུང་བར་བྱ། ཉིན་ལན་གསུམ་མཚན་ལན་གསུམ་ཡིད་ལ་བྱ།
གུས་པས་དད་པར་བྱ། སྐུ་གཟུགས་ཀྱང་བྱ། མེ་ཏོག་དང་བདུག་པ་དང་མར་
མེ་དང་བྱུག་པ་དང་ཞལ་ཟས་དང་རོལ་མོའི་སྒྲ་ལ་སོགས་པས་མཆོད་པར་བྱ།
ཡན་ལག་བརྒྱད་དང་ལྡན་པའི་བསྙེན་གནས་ལ་ཉེ་བར་གནས་པར་བྱ། ཉིན་
བདུན་གཙང་མར་བྱས་ཏེ་ས་ཕྱོགས་གཙང་མར་གནས་ཤིང་སངས་རྒྱས་ཀྱི་ཞིང་
དེར་སྐྱེ་བར་སྨོན་ལམ་གདབ་པར་བྱ། སེམས་ཅན་ཐམས་ཅད་ལ་བྱམས་པ་དང་
སྙིང་རྗེའི་སེམས་སུ་བྱ་ཞེས་བྱ་བ་ལ་སོགས་པ་དང༌། གཞན་ཡང་། ཏདྱཐཱ། གླུ་
མེ་གྷུ་མེ། ཨི་མེ། ན་མི་ཧི། མ་ཏི་མ་ཏི། སཔྟ་ཏ་ཐཱ་ག་ཏ། ས་མཱདྷཱདྷིཊྛི་ཏེ།
ཨ་ཏི་མ་ཏེ། པཱ་ལེ་པཱ་པཾ་ཤོ་དྷ་ནི། སརྦ་པཱ་པཾ་ནཱ་ཤཱ་ཡ། མ་མ་བུདྡྷ། བུདྷོཏྟ་མེ།
ཨུ་མེ་ཀུ་མེ། བུདྷཀྵེ་ཏ་པ་རི་ཤོ་དྷ་ནི། དྷ་མེ་ནི་དྷ་མེ། མེ་རུ་མེ་རུ། མེ་རུ་ཤི་ཁ་
རེ། སཊྚ་ཨ་ཀཱ་ལ་ཚྭ་སྐྱུ། ནི་ཝཱ་ར་ཎི། བུདྡྷེ་སུ་བུདྡྷེ། བུདྡྷ་ཨ་དྷི་ཊྛི་(ཏེ)ན།
རཀྵནུ་མེ། སཏྠ་དེ་བ། ས་མེ། ཨ་ས་མེ། ས་མ་ནཱ་ཧ་རནུ (མེ)། སརྦ་བུདྡྷ་
བོ་དྷི་སཏྭཱ། ཤ་མེ་ཤ་མེ། པྲ་ཤ་མདྷུ་མེ། སཧྥ་ཨི་ཁྱུ་བ་དྲ་བ་བྱ་དྷ་ཏ་ཡ པཱུ་
ར་ཎི་པཱུ་ར་ཎི། པཱུ་ར་ཡ་མ་། སམྦ་ཨཱ་ཤཱ་ཡ། བཻ་ཌཱུརྱ་པྲ་ཏི་བྷཱ་སེ་སརྦ་པཱ་པཾ་ཀླུ་
ཡངྐ་རི་སཱཧཱ། བཻཌཱུརྱའི་ཅེས་བྱ་བའི་གཟུངས་འདི་རིགས་ཀྱི་བུའམ་རིགས་ཀྱི་བུ་
མོ་གང་ལ་ལ་ཞིག་གིས་འདི་འཆང་ངམ་ཀློག་གམ་མཆོད་དམ་ལན་སྟོང་རྩ་བརྒྱད་
དུ་བཏོན་ན་དེ་ལ་དེ་བཞིན་གཤེགས་པ་ཐམས་ཅད་ཀྱིས་དགོངས་པར་འགྱུར།
བྱང་ཆུབ་སེམས་དཔའ་ ཐམས་ཅད་ཀྱིས་ སེམས་ པར་ འགྱུར། རྡོ་རྗེ་འཛིན་
ཐམས་ཅད་ཀྱིས་ཡང་དག་པར་བསྲུང་བར་འགྱུར། ལྷ་ཐམས་ཅད་དང་བརྒྱ་
བྱིན་དང་ཚངས་པ་དང་རྒྱལ་པོ་ཆེན་པོ་བཞི་དག་གིས་ཀྱང་ཡོངས་སུ་སྐྱོང་བར་
འགྱུར། མཚམས་མེད་པ་ལྔ་ལ་སོགས་པ་ལས་ཀྱི་སྒྲིབ་པ་ཐམས་ཅད་ཀྱང་ཡོངས་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས།
101
སུ་བྱང་བར་འགྱུར། ནད་ཐམས་ཅད་ཀྱིས་མི་བཏབ་པར་འགྱུར། རིང་དུ་འཚོ་
བར་འགྱུར། དུས་མ་ཡིན་པར་འཆི་བའི་འཇིགས་པ་ཐམས་ཅད་ལས་ཡོངས་སུ་
ཐར་བར་འགྱུར། འཆི་བ་དང་དགྲ་དང་དགོན་པའི་གནོད་པ་དང་། འཐབ་
པ་དང་རྩོད་པ་དང་འགྱེད་པ་ཐམས་ཅད་རབ་ཏུ་ཞི་བར་འགྱུར། དགྲ་ཐམས་
ཅད་ཀྱི་དབང་དུ་འགྲོ་བར་མི་འགྱུར། ཅི་བསམས་པའི་བསམ་པ་ཐམས་ཅད་
ཡོངས་སུ་རྫོགས་པར་འགྱུར་རོ།། ཞེས་ཇི་སྐད་བཀའ་སྩལ་པ་དེ་དག་ཐམས་
ཅད་བདག་ ཅག་ལ་སོགས་པའི་དོན་དུ་མདོ་ལས་བྱུང་བའི་ཆོ་ག་བཞིན་དུ་དེ་
བཞིན་གཤེགས་ པ་ བདུན་ དང༌ སྟོན་ པ་ བདེ་ བར་ གཤེགས་ པ་རྣམས་ གང་ན་
འཛོམ་པའི་ སྤྱན་ སྔར་ མཆོད་ ཅིང་སྨོན་ ལམ་ གསོལ་ བ་དང་ གཟུངས་ སྔགས་
བཟླས་པས་ཇི་ལྟར་བྱིན་གྱིས་བརླབས་ཤིང་བཀའ་སྩལ་པ་བཞིན་དུ་བྱིན་གྱིས་
བརླབ་ཅིང་ཕན་ཡོན་ཇི་སྐད་བཀའ་སྩལ་པ་ཐམས་ཅད་བདག་ཅག་ལ་སོགས་པ་
སེམས་ཅན་ཐམས་ཅད་ཀྱིས་འཕྲལ་དུ་ཐོབ་པར་མཛད་ཅིང་སྩལ་བར་ཅི་གནང༌།
བཅོམ་ལྡན་མཉམ་མེད་ཤཱཀྱ་ཐུབ་པ་ཡིས།། བཻཌཱུརྱ་གཟུངས་ཕན་ཡོན་གསུངས་
པའི་འབྲས།། དཔག་མེད་ནས། བྱིན་རློབས།། །
གཉིས་པ་དམ་པའི་ཆོས་ནི། མ་རིག་མུན་སེལ་སྒྲོན་མེ་མཆོག། སྡུག་བསྔལ་ནད་
སེལ་ སྨན་ གྱི་ ཕུལ།། དམ་ཆོས་དཀོན་མཆོག་ ཐམས་ ཅད་ལ།། ཕྱག་འཚལ་
མཆོད་ཅིང་སྐྱབས་ སུ་མཆི།། ལན་བདུན་བཟླས། འཕགས་ པའི་ཚོགས་ཞེས་པ་ནས།
རྒྱུར་བསྔོའོ།། དེ་བཞིན་གཤེགས་པའི་བཀའ་ཡང་དག་པ་ཚད་མར་གྱུར་པ།
འགྱུར་བ་མི་མངའ་བ་དེས་བདག་ཅག་ལ་བདེན་པ་མངོན་སུམ་དུ་བསྟན་པར་ཅི་
གནང་། མཚན་ཐོས་ཙམ་གྱིས་སྐྱོན་སེལ་ཡོན་ཏན་འཕེལ།། ཞེས་སོགས་བདེ་
གཤེགས་བཀའ་ལུང་འགྱུར་མེད་འབྲས།། དཔག་མེད་ནས། བྱིན་རློབས།།
གསུམ་པ་ དགེ་འདུན་ལ་འཇམ་ དཔལ་ནི། བྱང་ཆུབ་ སེམས་ དཔའ་ སེམས་ དཔའ་
ཆེན་པོ་འཕགས་པ་འཇམ་དཔལ་གཞོན་ནུར་གྱུར་པ་ཐུགས་དྲི་མ་དང་སྐྱོན་
ཐམས་ཅད་དང་བྲལ་བ་སྐུ་ཡོན་ཏན་དྲི་མ་མེད་པའི་ཚོགས་ཀྱི་འོད་ཟེར་གྱིས་



102
༄༅།བདུད་རྩི་སྨན་གྱི་མདོ་ཆོག
བརྒྱན་པ། ཞབས་རྟེན་གྱི་པདྨ་ལ་ལྷ་དང་མི་དང་ལྷ་མ་ཡིན་དང་ཀླུ་དང་རིག་
སྔགས་འཆང་རྣམས་ཀྱི་ཐོར་ཚུགས་དང་ཅོད་པན་གྱིས་གཏུགས་པ། ངན་སོང་
གི་འགྲོ་བ་སྣ་ཚོགས་འཇོམས་པ་ལ་ཕྱག་འཚལ་ལོམཆོད་དོ་སྐྱབས་སུ་མཆིའོ།།
ལན་བདུན་བཟླས། འཕགས་པའི་ཚོགས་ཞེས་པ་ནས། རྒྱུར་བསྔོའོ།། བཅོམ་ལྡན་
འདས་འཕགས་པ་འཇམ་དཔལ་དུས་ངན་པའི་སེམས་ཅན་ལས་ཀྱི་སྒྲིབ་པ་སྣ་
ཚོགས་ཀྱིས་བསྒྲིབས་པ། ནད་སྣ་ཚོགས་ཀྱིས་གཟིར་བ། མྱ་ངན་དང་སྡུག་
བསྔལ་སྣ་ཚོགས་ཀྱིས་གཙེས་པ། ལྟ་བ་ངན་པ་སྣ་ཚོགས་ཀྱིས་ཡོངས་སུ་བསྒྲིབས་
པ། ལམ་དང་ས་དམན་པར་འོག་ནས་འོག་ཏུ་ལྟུང་བར་འགྱུར་བའི་སེམས་ཅན་
རྣམས་ལ་ཐུགས་བརྩེ་བར་དགོངས་ཏེ། གང་ཐོས་པ་ཙམ་གྱིས་ཅི་ནས་ཀྱང་བླ་
ན་མེད་པའི་བྱང་ཆུབ་ལས་ཕྱིར་མི་ལྡོག་པར་འགྱུར་བ་དང་། སྡིག་པ་དང་ལས་
ཀྱི་སྒྲིབ་པ་ཐམས་ཅད་ཡོངས་སུ་བྱང་ཞིང་དག་པར་འགྱུར་བ་དང༌། ད་དུང་
སྡིག་ཅན་གྱིས་མི་བརྫི་བར་འགྱུར་བ་དང་། གནོད་པ་དང་མི་བདེ་བ་ཐམས་
ཅད་རབ་ཏུ་ཞི་བར་འགྱུར་བ་དང༌། འདོད་དགུའི་རེ་བ་རྫོགས་ཤིང་བསམ་པ་
ཐམས་ཅད་ཡིད་བཞིན་དུ་འགྲུབ་པར་འགྱུར་བའི་དེ་བཞིན་གཤེགས་པ་བདུན་
གྱི་མཚན་དང་སྔོན་གྱི་སྨོན་ལམ་གྱི་ཁྱད་པར་རྒྱས་པའི་མདོ་སྡེ་སྟོན་པ་བཅོམ་
ལྡན་འདས་ཤཱཀྱ་ཐུབ་པ་ལ་དམིགས་ཀྱིས་ཞུ་བ་མཛད་ཅིང་གདན་འཛོམ་པའི་
དབུས་སུ་འདུ་སྐད་ཅེས། བཅོམ་ལྡན་འདས་སླད་མའི་ཚེ་སླད་མའི་དུས་ན་གང་
དག་མདོ་སྡེ་འདི་འཆང་བ་དང་གཞན་དག་ལ་ཡང་རྒྱ་ཆེར་ཡང་དག་པར་སྟོན་
པ་དང༌། ཡི་གེར་འབྲི་བ་དང༌། ཡི་གེར་འབྲིར་སྩོལ་བ་དང་གླེགས་བམ་དུ་བྲིས་
ཏེ་མེ་ཏོག་དང་བདུག་པ་དང་སྤོས་དང་ཕྲེང་བ་དང་བྱུག་པ་དང་བདུག་དང་
རྒྱལ་མཚན་རྣམས་ཀྱིས་བཀུར་སྟིར་བགྱིད་པའི་རིགས་ཀྱི་བུའམ་རིགས་ཀྱི་བུ་མོ་
དེ་དག་ལ་བདག་གིས་དེ་བཞིན་གཤེགས་པ་སྨན་གྱི་བླ་བཻཌཱུརྱའི་འོད་ཀྱི་རྒྱལ་པོ་
དེའི་མཚན་རྣམ་པ་སྣ་ཚོགས་སུ་བསྒྲག་པར་བྱའོ།། ཐ་ན་རྨི་ལམ་དུ་ཡང་སངས་
རྒྱས་ཀྱི་མཚན་རྣ་ལམ་དུ་ཉེ་བར་བསྒྲག་པར་བགྱིའོ།། ཚོན་སྣ་ལྔ་པའི་རས་ཀྱིས་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས།
103
དཀྲིས་ཏེ་ཕྱོགས་གཙང་མར་བཞག་ན་གང་ན་མདོ་སྡེ་འདི་གནས་པ་དེར་རྒྱལ་པོ་
ཆེན་པོ་བཞི་འཁོར་དང་བཅས་པ་དང་ལྷ་བྱེ་བ་ཁྲག་ཁྲིག་བརྒྱ་སྟོང་གཞན་ཡང་
མཆིས་པར་འགྱུར། མདོ་སྡེ་འཛིན་པ་དེ་དག་དུས་མ་ལགས་པར་འཆི་བར་མི་
འགྱུར། སུས་ཀྱང་མ་དངས་འཕྲོག་པར་མི་ནུས་ཏེ་ཕྲོགས་ན་ཡང་སླར་འཕྲོག་
པར་འགྱུར་རོ།། ཞེས་བགྱི་བ་ལ་སོགས་པ་གསུངས་ཤིང་འཕགས་པའི་བཀའ་
ཡང་དག་པ་ཚད་མར་གྱུར་པས་ཞལ་གྱིས་བཞེས་པ་བཞིན་དུ་དེང་འདིར་ཡང་
མཆོད་པའི་ཚོགས་སྦྱར་བའི་ཕོ་བྲང་གི་དཀྱིལ་འཁོར་འདིར་བཞུགས་ཏེ་མཆོད་
པ་བཞེས་ཤིང་དེ་བཞིན་གཤེགས་པ་གདན་འཛོམ་པ་ལ་ཐུགས་དམ་ལས་གླེངས་
ཏེ་བསྐུལ་བ་དང་མདོ་སྡེའི་ཆོ་ག་རྫོགས་པར་བཀང་བའི་འཕྲིན་ལས་མཛད་དེ།
མདོ་སྡེའི་ཕན་ཡོན་ཇི་སྐད་བཀའ་སྩལ་པ་ཐམས་ཅད་བདག་ཅག་ལ་སོགས་པ་
སེམས་ཅན་ཐམས་ཅད་ཀྱིས་འཕྲལ་དུ་ཐོབ་པར་བྱིན་གྱིས་བརླབ་ཅིང་སྩལ་བར་
ཅི་གནང་། འཇམ་དཔལ་གང་གིས་ཟབ་རྒྱས་མདོ་སྡེ་འདི།། ནན་གྱིས་ཞུ་བར་
མཛད་པའི་ཕན་ཡོན་འབྲས།། དཔག་མེད་ནས།། བྱིན་རློབས།། སྐྱབས་གྲོལ་
ནི། བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྐྱབས་གྲོལ་ལ་
ཕྱག་འཚལ་ལོ།། མཆོད་དོ།། སྐྱབས་སུ་མཆིའོ།། ལན་བདུན་བཟླས། འཕགས་པའི་
ཚོགས་ཞེས་པ་ནས། རྒྱུར་བསྔོའོ།། བཅོམ་ལྡན་འདས་འཕགས་པ་སྐྱབས་གྲོལ་
དུས་ངན་པའི་སེམས་ཅན་ཕོངས་ཤིང་སྡུག་བསྔལ་རྣམས་ལ་ཐུགས་བརྩེ་བར་
དགོངས་ཏེ་སྟོན་པ་བཅོམ་ལྡན་འདས་གདན་འཛོམ་པའི་སྤྱན་སྔར་འདི་སྐད་དུ།
བཙུན་པ་བཅོམ་ལྡན་འདས་སླད་མའི་ཚེ་སླད་མའི་དུས་ན་སེམས་ཅན་བྲོ་ནད་སྣ་
ཚོགས་ཀྱིས་ལུས་ཡོངས་སུ་གཟིར་ཏེ་ཡུན་རིང་པོར་བྲོ་ནད་ཀྱིས་ལུས་ཀྱི་ཤ་བས་
ཤིང་། བཀྲེས་པ་དང་སྐོམ་པས་གྲེ་བ་དང་མཆུ་ནི་བསྐམས། འགུམ་པ་ལ་ནི་
མངོན་དུ་ཕྱོགས། མཛའ་བཤེས་དང་ཉེ་དུ་དང་སྣག་གི་གཉེན་མཚམས་དུ་བ་
རྣམས་ཀྱིས་ནི་བསྐོར། ཕྱོགས་རྣམས་ནི་མུན་པར་མཐོང་། གཤིན་རྗེའི་མི་
རྣམས་ཀྱིས་ནི་དྲངས་ཏེ་དེའི་ལུས་འདི་ན་ཉལ་ཡང་རྣམ་པར་ཤེས་པ་ཆོས་ཀྱི་



104
༄༅།བདུད་རྩི་སྨན་གྱི་མདོ་ཆོག་
རྒྱལ་པོ་གཤིན་རྗེའི་མདུན་དུ་ཁྲིད་ཅིང་མི་དེ་དང་ལྷན་ཅིག་སྐྱེས་པའི་ལྷ་སླད་
བཞིན་འབྲང་བ་གང་ལགས་པ་དེས་དགེ་བའམ་མི་དགེ་བ་བགྱིས་པ་དེ་དག་
ཐམས་ཅད་ལེགས་པར་ཡི་གེར་བྲིས་ནས་ཆོས་ཀྱི་རྒྱལ་པོ་གཤིན་རྗེ་ལ་ཕུལ་བ་
དང༌། ཆོས་ཀྱི་རྒྱལ་པོ་གཤིན་རྗེས་དེ་ལ་དྲིས་ཤིང་བརྟགས་ནས་དགེ་བའམ་མི་
དགེ་བ་ཇི་ལྟར་བགྱིས་པ་དེ་བཞིན་དུ་བསྒོ་བ་ལ། གང་དག་ནད་པ་དེའི་དོན་དུ་
བཅོམ་ལྡན་འདས་དེ་བཞིན་གཤེགས་པ་སྨན་གྱི་བླ་བཻཌཱུརྱའི་འོད་ཀྱི་རྒྱལ་པོ་དེ་ལ་
སྐྱབས་སུ་མཆི་ཞིང་འདི་འདྲ་བའི་སྦྱོར་བས་མཆོད་པར་བགྱིད་ན། དེའི་རྣམ་
པར་ཤེས་པ་སླར་ལྡོག་ཅིང་རྨི་ལམ་རྨིས་པ་བཞིན་དུ་བདག་ཉིད་ཀྱིས་འཚལ་བའི་
གནས་དེར་མཆིས་ཏེ་ཡང་ན་ནི་གདུགས་བདུན། ཡང་ན་ནི་བདུགས་ཉི་ཤུ་རྩ་
གཅིག ཡང་ན་ནི་གདུགས་སུམ་ཅུ་རྩ་ལྔ། ཡང་ན་ནི་གདུགས་བཞི་བཅུ་རྩ་
དགུ་ལ་དེའི་རྣམ་པར་ཤེས་པ་སླར་ལྡོག་ཅིང་དྲན་པ་རྙེད་ལ་དགེ་བ་དང་མི་དགེ་
བའི་ལས་ཀྱི་རྣམ་པར་སྨིན་པ་བདག་ཉིད་ཀྱི་མངོན་སུམ་དུ་གྱུར་ཏེ་སྲོག་གི་སླད་
དུ་ཡང་ སྡིག་ པའི་ལས་མི་བགྱིད་དོ།། མཆོད་ པའི་སྦྱོར་བ་ནི་བཙུན་པ་ཀུན་
དགའ་པོ། གང་དག་ནད་ཆེན་པོ་ལས་ཡོངས་སུ་ཐར་བར་འདོད་པ་དེ་དག་
གིས་ནད་པ་དེའི་དོན་དུ་ཉིན་བདུན་མཚན་དུ་ཡན་ལག་བརྒྱད་དང་ལྡན་པའི་
གསོ་སྦྱོང་གི་སྡོམ་པ་བླང་བར་བྱ། དགེ་སློང་གི་དགེ་འདུན་ལ་ཟས་དང་སྐོམ་
རྣམས་དང་ཡོ་བྱད་ཐམས་ཅད་ཀྱིས་ཅི་ནུས་སུ་མཆོད་པ་དང་རིམ་གྲོ་བྱ། ཉིན་
ལན་གསུམ་མཚན་ལན་གསུམ་དུ་བཅོམ་ལྡན་འདས་དེ་བཞིན་གཤེགས་པ་སྨན་
གྱི་བླ་བཻཌཱུརྱའི་འོད་ཀྱི་རྒྱལ་པོ་དེའི་མཚན་ཡིད་ལ་བྱ། མདོ་སྡེ་འདི་ཡང་ལན་
བཞི་བཅུ་རྩ་དགུར་གདོན་པར་བྱའོ།། ཞག་བཞི་བཅུ་རྩ་དགུར་མར་མེ་བུད་
པར་བྱའོ།། སྐུ་གཟུགས་བདུན་བྱའོ།། སྐུ་གཟུགས་རེ་རེའི་སྤྱན་སྔར་མར་མེ་
བདུན་བདུན་བཞག མར་མེ་རེ་རེའི་ཚད་ཀྱང་ཤིང་རྟའི་འཕང་ལོ་ཙམ་དུ་བྱས་
ཏེ་ཅི་ནས་ཀྱང་ཞག་བཞི་བཅུ་རྩ་དགུར་མར་མེ་མི་ཟད་པར་བྱའོ།། ཚོན་སྣ་ལྔ་
པའི་བ་དན་བཞི་བཅུ་རྩ་དགུ་ལས་ལྷག་པར་བྱའོ།། བཙུན་པ་ཀུན་དགའ་བོ།།



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས། 105
རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ་རྣམས་ལ་ནད་ཀྱི་གནོད་པ་དང༌།
རང་དམ་ཕ་རོལ་གྱི་དམག་ཚོགས་ཀྱི་གནོད་པའམ་རྒྱུ་སྐར་རམ་གཟའ་ཟླ་བའམ།
གཟའ་ཉི་མའི་གནོད་པའམ་དུས་མ་ཡིན་པའི་རླུང་ངམ་ཆར་རམ་ ཐན་པའི་
གནོད་པ་ཡང་རུང་གནོད་པ་དང་ནད་འགོ་བའམ་འཁྲུག་པ་ཞིག་ཉེ་བར་གནས་
པར་གྱུར་ན། རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ་དེས་སེམས་ཅན་
ཐམས་ཅད་ལ་བྱམས་པའི་སེམས་སུ་བྱ། བཙོན་དུ་བཟུང་བ་རྣམས་གཏང་བར་
བྱ་ཞིང་གོང་དུ་སྨོས་པ་བཞིན་དུ་བཅོམ་ལྡན་འདས་སྨན་གྱི་བླ་བཻཌཱུརྱའི་འོད་ཀྱི་
རྒྱལ་པོ་དེ་ལ་དེ་ལྟ་བུའི་མཆོད་པ་བྱས་ན། རྒྱལ་པོ་དེའི་དགེ་བའི་རྩ་བ་དང་
བཅོམ་ལྡན་འདས་སྨན་གྱི་བླ་བཻཌཱུརྨའི་འོད་ཀྱི་རྒྱལ་པོ་དེའི་སྔོན་གྱི་སྨོན་ལམ་གྱི་
ཁྱད་པར་གྱིས་ཡུལ་བདེ་བ་དང་ལོ་ལེགས་པ་དང་ཆར་དང་རླུང་དུས་སུ་ལྡང་
ཞིང་ལོ་ཏོག་འགྲུབ་པར་འགྱུར། ཡུལ་དེ་ན་གནས་པའི་སེམས་ཅན་ཐམས་ཅད་
ཀྱང་ནད་མེད་པ་དང་བདེ་བ་དང་མཆོག་ཏུ་དགའ་བ་མང་བར་འགྱུར། ཡུལ་
དེར་གནོད་སྦྱིན་དང་། སྲིན་པོ་དང་འབྱུང་པོ་དང་ཤ་ཟ་མ་རུངས་པས་སེམས་
ཅན་རྣམས་ལ་འཚེ་བར་མི་འགྱུར། ལྟས་ངན་པ་ཐམས་ཅད་མཐོང་བར་མི་
འགྱུར་རོ།། རྒྱལ་པོ་དེའི་ཚེ་དང་མདོག་དང་སྟོབས་དང་ནད་མེད་པ་དབང་
ཕྱུག་རྣམས་མངོན་པར་འཕེལ་བར་འགྱུར་རོ།། ཞེས་བགྱི་བ་ལ་སོགས་པ་བཀའ་
སྩལ་པ་གསུངས་ཤིང་འཕགས་པའི་བཀའ་ཡང་དག་པ་ཚད་མར་གྱུར་པས་ཞལ་
གྱིས་བཞེས་པ་བཞིན་དུ་དེང་འདིར་ཡང་མཆོད་པའི་ཚོགས་སྦྱར་བའི་ཕོ་བྲང་གི་
དཀྱིལ་འཁོར་འདིར་བཞུགས་ཏེ་མཆོད་པ་བཞེས་ཤིང་དེ་བཞིན་ གཤེགས་ པ་
གདན་འཛོམ་པའི་ཐུགས་དམ་ལས་གླེངས་[ བསླངས]ཏེ་བསྐུལ་བ་དང་མདོ་
སྡེའི་ཆོ་ག་རྫོགས་པར་བསྐང་བའི་འཕྲིན་ལས་མཛད་དེ། མདོ་སྡེ་འདི་ལས་ཕན་
ཡོན་ཇི་སྐད་བཀའ་སྩལ་པ་ཐམས་ཅད་བདག་ ཅག་ལ་ སོགས་ པ་ སེམས་ ཅན་
ཐམས་ཅད་ཀྱིས་ཐོབ་པར་བྱིན་གྱིས་བརླབ་ཅིང་སྩལ་བར་ཅི་གནང་། སྐྱབས་
གྲོལ་མཛད་པས་ནད་འཆི་སྲིད་ཉམས་སོགས།། ་ཉེས་ཞི་བདེ་སྐྱིད་དར་བའི་སྨོན་



106
༄༅།བདུད་རྩི་སྨན་གྱི་མདོ་ཆོག
ལམ་འབྲས།། དཔག་མེད་ནས། བྱིན་རློབས། །
ཕྱག་ན་རྡོ་རྗེ་སོགས་ནི། བྱང་ཆུབ་སེམས་དཔའ་ཆེན་པོ་དཔལ་ཕྱག་ན་རྡོ་རྗེ་ལ་
སོགས་པ་བྱང་ཆུབ་སེམས་དཔའི་ཚོགས་ཐམས་ཅད་ལ་ཕྱག་འཚལ་ལོ། མཆོད་
དོ།། སྐྱབས་སུ་མཆིའོ།། ལན་བདུན་བཟླས། ཚངས་པ་དང་ལྷའི་དབང་པོ་བརྒྱ་
བྱིན་དང་རྒྱལ་པོ་ཆེན་པོ་ཡུལ་འཁོར་སྲུང་དང་འཕགས་སྐྱེས་པོ་དང་མིག་མི་
བཟང་དང་ཀུ་བེ་ར་ལ་སོགས་པ་དམ་པའི་ཆོས་སྐྱོང་བའི་ལྷའི་དགེ་བསྙེན་ཐམས་
ཅད་ལ་ ཕྱག་ འཚལ་ལོ།། མཆོད་ དོ།། སྐྱབས་ སུ་ མཆིའོ།། ལན་ གསུམ་ བཟླས།
འཕགས་པའི་ཚོགས་ཞེས་པ་ནས། རྒྱུར་བསྔོའོ།། མཆོད་སྦྱིན་གྱི་གཏོར་མ་རྒྱ་
ཆེན་པོ་འདི་ཕྱོགས་སྐྱོང་བ་བཅུ། རྒྱལ་ཆེན་བཞི་འཁོར་དང་བཅས་པ་རྣམས་ལ་
འབུལ་ལོ།། སངས་རྒྱས་ཀྱི་བསྟན་པ་དར་བ་དང་། སེམས་ཅན་ལ་བདེ་སྐྱིད།
འབྱུང་བའི་འཕྲིན་ལས་མཛོད་ཅིག བྱང་ཆུབ་སེམས་དཔའ་སེམས་དཔའ་ཆེན་
པོ་ཕྱག་ན་རྡོ་རྗེ་དང༌། ཚངས་པ་དང་ལྷའི་དབང་པོ་བརྒྱ་བྱིན་དང་། རྒྱལ་པོ་
ཆེན་པོ་ཡུལ་འཁོར་སྲུང་དང་འཕགས་སྐྱེས་པོ་དང་མིག་མི་བཟང་དང་ཀུ་བེ་ར་
ལ་སོགས་པ་དམ་པའི་ཆོས་སྐྱོང་བའི་ལྷའི་དགེ་བསྙེན་ཆེན་པོ་རྣམས་ཀྱིས་ཇི་ལྟར་
སྔོན་གདན་འཛོམ་པ་ཆེན་པོའི་སྤྱན་སྔར་ལྷའི་ཚིག་བདེན་པར་མདོང་གསོལ་དུ་
གསུང་གཅིག་ཁོ་ནར་འདི་སྐད་ཅེས། བཅོམ་ལྡན་འདས་བདག་ཅག་གིས་དེ་
བཞིན་གཤེགས་པ་བདུན་གྱི་སྔོན་གྱི་སྨོན་ལམ་གྱི་ཁྱད་པར་རྒྱས་ པ་ཡང་ཐོས།
དེ་བཞིན་གཤེགས་པ་རྣམས་ཀྱང་མངོན་དུ་མཐོང་སྟེ་མཆོད་པ་ཡང་བགྱིས་སོ།།
ཡང་བཅོམ་ལྡན་འདས་ས་ཕྱོགས་གང་ན་དེ་བཞིན་གཤེགས་པ་རྣམས་ཀྱི་མཚན་
དང་གཟུངས་ཀྱི་ཚིག་འདི་དག་སྤྱོད་པ་དེར་བདག་ཅག་གཡོག་དང་བཅས་ཏེ་
མཆི་བར་བགྱིའོ།། རིགས་ཀྱི་བུའམ་རིགས་ཀྱི་བུ་མོ་གང་ཞིག་འཆང་བ་དང་
ཀློག་པ་དང་མཆོད་པར་བགྱིང་པ་དང་ཡི་གེར་འབྲིར་སྩོལ་བ་དེར་བདག་ཅག་
མཐུན་པར་ ལྷན་ ཅིག་ ཏུ་ མཆིས་ཏེ་རིགས་ཀྱི་བུའམ་རིགས་ཀྱི་བུ་མོའམ་རྒྱལ་
པོའམ་རྒྱལ་པོའི་བློན་པོ་ མདོ་ སྡེའི་དབང་པོ་འཛིན་པ་དང་འབྲི་བ་དེ་ལ་དེ་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས། 107
བཞིན་གཤེགས་པའི་བྱིན་གྱིས་བརླབས་ཀྱིས་བསྲུང་བར་བགྱིའོ།། གྲོང་དང་
གྲོང་ཁྱེར་དང་ཕྱོགས་ཀྱང་ཡོངས་སུ་བསྐྱང་བར་བགྱིའོ།། འཆི་པ་དང་དགྲ་དང་
དགོན་པའི་གནོད་པ་དང་ནད་ཐམས་ཅད་རབ་ཏུ་ཞི་བར་བགྱིའོ།། བདག་ཅག་
ནི་དེ་བཞིན་གཤེགས་པ་དང་སེམས་ཅན་ཐམས་ཅད་ལ་བྱམས་པ། བྱས་པ་གཟོ་
བ་ལགས་ ཏེ་ དུས་ མ་ ལགས་ པར་ འགུམ་ པ་ ཐམས་ ཅད་ བཟློག་ པར་ བགྱིའོ།།
འཐབ་པ་དང་འཐབ་མོ་དང་རྩོད་པ་དང་འགྱེད་པ་ཐམས་ཅད་རབ་ཏུ་ཞི་བར་
བགྱིའོ།། ཇི་ལྟར་བསམ་པ་ཡིད་བཞིན་དུ་འགྲུབ་པ་དང་སེམས་དང་ལུས་བདེ་
ཞིང་ལོངས་སྤྱོད་དང་དབང་ཕྱུག་དང་ནོར་དང་འབྲུ་རྣམས་འཕེལ་བར་བགྱིའོ།།
ཐམས་ཅད་དུ་བསྲུང་བར་བགྱིའོ།། བཅོམ་ལྡན་འདས་བདག་ཅག་རང་གིས་བྲོ་
བོར་བ་དང་དམ་བཅས་པ་འདི་དག་རིགས་ཀྱི་བུའམ་རིགས་ཀྱི་བུ་མོ་དེས་རྗེས་
སུ་དྲན་པར་བགྱིའོ།། ཏདྱཐཱ། ཨ་གླུ་མ་གླུ་ཏ་ར་གླུ། མ་མ་གླུ། གླུ་རེ། ཧ་ཧུ་
ཧེ། མྲ་མྲ་སྲ་མ། ཛུ་ཛུ་རེ་ཛུ་རེ་སྭཱཧཱ། གང་ལ་ལ་ཞིག་དེ་བཞིན་གཤེགས་པའི་
མཚན་རྣམས་དང་གཟུངས་ཀྱི་ཚིག་འདི་དག་འཆང་བ་དང་ཀློག་པ་དང་ཡི་གེར་
འབྲི་བ་དང་ཡི་གེར་འབྲིར་སྩོལ་བ་དང་རབ་ཏུ་གུས་པས་མཆོད་པར་བགྱིད་པ་
དེ་དག་ངན་སོང་གསུམ་དུ་མི་མཆི་བར་རིག་པར་བགྱིས་ཏེ། དེ་ན་བླ་ན་མེད་པ་
ཡང་དག་པར་རྫོགས་པའི་སངས་རྒྱས་ལས་སླར་མི་ལྡོག་པར་འགྱུར། ཇི་ལྟར་
འཚལ་བའི་སངས་རྒྱས་ཀྱི་ཞིང་དེ་དག་ཏུ་སྐྱེ་བར་འགྱུར། དེ་བཞིན་གཤེགས་པ་
མཐོང་བར་འགྱུར། ཚེ་རབས་དྲན་པར་འགྱུར། ཏིང་ངེ་འཛིན་དང་གཟུངས་
ཀྱང་ཐོབ་པར་འགྱུར། ཞེས་གསུངས་ཤིང་ཞལ་གྱིས་བཞེས་པ་དང༌། དེ་ནས་
བྱང་ཆུབ་སེམས་དཔའ་ཕྱག་ན་རྡོ་རྗེས་དེ་བཞིན་གཤེགས་པ་དེ་དག་ལ་འདི་སྐད་
ཅེས་གང་མདོ་སྡེའི་དབང་པོ་འཛིན་པ་དེ་དག་གི་དོན་བདག་གིས་གཟུངས་ཀྱི་
གསང་སྔགས་ཀྱི་གཞི་རྣམས་སྩལ་བར་བགྱི་ཡི། སངས་རྒྱས་བཅོམ་ལྡན་འདས་
རྣམས་བདག་ལ་དགོངས་སུ་གསོལ། ཡང་དག་པར་རྫོགས་པའི་སངས་རྒྱས་
བདུན་པོ་དག་ལ་ཕྱག་འཚལ་ལོ།། རྡོ་རྗེ་འཛིན་པ་ཐམས་ཅད་ལ་ཕྱག་འཚལ་ལོ།།



108
༄༅།བདུད་རྩི་སྨན་གྱི་མདོ་ཆོག
J1JA
4
ཏདྱཐཱ། ཨོཾ་བཛྲ་བཛེ་མཧཱ་བཛྲ་བཛྲ་པཱ་ ཤ་དྷ་ར་ཎི། ས་མ་ས་མ། ས་མནྟ།
ཨཔྲ་ཏི་ཧ་ཏ་བཛེ། ཤ་མ་ཤ་མ། པྲ་ཤ་མནྟུ། སནྡྲ་བྱཱ་དྷ་ཡ། ཀུ་རུ་ཀུ་རུ་སཏྠ་
ཀརྨ་ཎི་ས་མ་ཡ་མ་ནུ་སྨ་ར་བྷ་ག་ཝ་ན། བཛྲ་པཱ་ཎི། སནྡྲ་གཽ་མེ་པ་རི་པཱུ་ར་ཡེ་
སཱཧཱ། བཅོམ་ལྡན་འདས་གང་ལ་ལ་ཞིག་དེ་བཞིན་གཤེགས་པ་འདི་དག་གི་
མཚན་དང་སྔོན་གྱི་སྨོན་ལམ་གྱི་ཁྱད་པར་རྒྱས་པ་དང་ཆོས་ཀྱི་རྣམ་གྲངས་འདི་
འཆང་བ་དང་ཀློག་པ་དེའི་རེ་བ་ཐམས་ཅད་བདག་གིས་ཡོངས་སུ་བསྐང་བར་
བགྱིའོ།། དོན་ཐམས་ཅད་ཡོངས་སུ་བསྒྲུབ་པར་བགྱིའོ།། གལ་ཏེ་དེས་བདག་
མཐོང་བར་འཚལ་ན་ཆོས་ཀྱི་རྣམ་གྲངས་འདི་ཡི་གེར་འབྲིར་སྩལ་བར་བགྱི། དེ་
བཞིན་གཤེགས་པ་འདི་དག་གི་སྐུ་གཟུགས་བདུན་ཡང་བགྱི། རྡོ་རྗེ་འཛིན་ཡང་
སྐུ་གདུང་དང་བཅས་པར་བགྱི། དེ་བཞིན་གཤེགས་པ་དེ་དག་ལ་ཡང་ཇི་སྐད་
གོང་དུ་སྨོས་པ་བཞིན་དུ། སྤོས་དང་བདུག་པ་དང་མར་མེ་དང་ཕྲེང་བ་དང་
རྒྱན་དང་རོལ་མོའི་སྒྲ་དང་སིལ་སྙན་དང་ཕེག་རྡོབ་པ་རྣམས་ཀྱིས་མཆོད་དེ།
བསྐོར་བར་བགྱི། གཟུངས་ཀྱི་གསང་སྔགས་ཀྱི་གཞི་འདི་དག་ཀྱང་གདོན་པར་
བགྱི། སེམས་ཅན་ཐམས་ཅད་ལ་ཡང་ཕན་པའི་སེམས་དང་བྱམས་པའི་སེམས་
སུ་བགྱི། འཕགས་པའི་ལམ་ཡན་ལག་བརྒྱད་པའི་བསྙེན་གནས་ལ་གནས་ཏེ་
ལན་གསུམ་ཁྲུས་བགྱི་ཞིང་གོས་ལན་གསུམ་བརྗེ་བར་བགྱི། ཆེས་བརྒྱད་ནས་
བརྩམས་ཏེ་ཟླ་བ་ཕྱི་མ་བཅོ་ལྔ་ཉའི་བར་དུ་ཉིན་གཅིག་བཞིན་རིག་སྔགས་ལན་
བརྒྱ་རྩ་བརྒྱད་བཟླས་ན་དེ་ལ་བདག་གིས་རྨི་ལམ་དུ་མཐོང་བ་སྩལ་བར་བགྱི།
འབེལ་བའི་བཀའ་མཆིད་ཀྱང་བགྱི། རེ་བ་ཐམས་ཅད་ཡོངས་སུ་བསྐང་བར་
བགྱིའོ། ཞེས་བྱ་བ་ལ་སོགས་པ་འཕགས་པའི་བཀའ་མི་འགྱུར་བར་ཚད་མར་
གྱུར་པས་ཞལ་གྱིས་བཞེས་པ་བཞིན་དུ་དེང་འདིར་ཡང་མཆོད་པའི་ཚོགས་སྦྱར་
བའི་ཕོ་བྲང་གི་དཀྱིལ་འཁོར་འདིར་བཞུགས་ཏེ་མཆོད་པ་བཞེས་ཤིང་འདན་
འཛོམ་པས་མདོ་སྡེའི་ཆོ་ག་ཡོངས་སུ་རྫོགས་པར་བསྐང་བའི་འཕྲིན་ལས་མཛད་
དེ། ཕན་ཡོན་ཇི་སྐད་བཀའ་སྩལ་པ་ཐམས་ཅད་བདག་ཅག་ལ་སོགས་པ་སེམས་



༄༅བདེ་གཤེགས་བདུན་གྱི་མཆོད་པའི་ཆོག་བསྒྲིགས། 109
ཅན་ཐམས་ཅད་ཀྱིས་ཐོབ་པར་བྱིན་གྱིས་བརླབ་པར་ཅི་གནང་། ལྷག་པར་ཡང་
དེ་བཞིན་གཤེགས་པ་བདུན་གྱི་སྔོན་གྱི་སྨོན་ལམ་གྱི་ཁྱད་པར་རྒྱས་པའི་མདོ་ལ་
སོགས་པ་གསུང་རབ་དམ་པའི་ཆོས་ཡུན་རིང་དུ་རྒྱས་པར་བགྱི་བ་དང་། སྒོ་
ཐམས་ཅད་ནས་ཆོས་སྤྱོད་པ་རྣམས་ལ་བར་ཆད་དང་གེགས་སུ་གྱུར་བ་དང་
བདུད་ཀྱི་ཕྱོགས་སུ་གྱུར་པ་ཐམས་ཅད་དང་ཡུལ་ཕྱོགས་སུ་མི་ནད་དང་ཕྱུགས་
ནད་གཏོང་བ་དང་ ཐན་ པ་ དང་ སད་དང་སེར་བ་ལ་ སོགས་ པས་ལོ་ཏོག་མ་
རུངས་པར་བགྱིད་པ་དང་གནོད་པ་དང་མཚན་མ་ངན་པ་དང་བཀྲ་མི་ཤིས་པ་
མང་པོ་སྟོན་ཅིང་སེམས་ཅན་ལ་སྡང་བར་སེམས་པའི་གདོན་བགེགས་རིགས་ཐ་
དད་པ་མང་པོ་ཡུལ་ཕྱོགས་འདི་ན་རྒྱུ་ཞིང་གནས་པ་ཅི་མཆིས་པ་ཐམས་ཅད་
དང་བདག་ཅག་ལ་སོགས་པ་ལ་སྔོན་གྱི་ལས་ཀྱིས་བདེས་པའམ་འཕྲལ་གྱི་རྐྱེན་
ལས་བྱུང་བའམ་ཡུལ་ཕྱོགས་དང་ཕ་ཚན་དང་རིགས་བརྒྱུད་ཀྱི་སྲིད་ཅན་དུ་གྱུར་
པ་ཡང་དུད་སྟེ། བདག་ཅག་ལ་སོགས་པ་རྣམས་ཀྱི་ལུས་དང་སྲོག་དང་ཆབ་
སྲིད་དང་དབང་ཕྱུག་དང་འཁོར་དང་ཡོ་བྱད་ལ་སོགས་པ་གང་ཡང་རུང་བ་ལ་
ཅི་ཡང་རུང་བའི་སྒོ་ནས་ གནོད་ པ་བགྱིད་པའི་ གདོན་བགེགས་ ཅི་ མཆིས་ པ་
ཐམས་ཅད་ གང་ལ་གང་འཚམ་ པའི་ ཐབས་ཀྱིས་འདུལ་ཞིང༌། འཁོན་དང་
གནོད་པའི་བསམ་པ་འདོར་དུ་སྩལ་ཏེ་ཞི་བ་དང་དགེ་བ་དང་བྱམས་པའི་བསམ་
པ་ཅན་དུ་འགྱུར་ཞིང་སྔོན་ཆད་བཀྲ་མི་ཤིས་པ་དང་གནོད་པའི་སྦྱོར་བ་ངན་པ་
བགྱིས་པ་རྣམས་ཀྱང་འཇིག་ཅིང་འདོར་དུ་སྩལ། སླན་ཆད་ཀྱང་གནོད་པའི་
བག་ཅི་ཡང་མི་བགྱིད་པར་སོ་སོའི་རིགས་ཀྱི་བྲོ་དམ་པོས་བ་སྒག་ཅིང་གདན་
འཛོམ་པའི་སྤྱན་སྔར་དམ་ཚིག་ཆེན་པོ་སྩལ་བའི་འཕྲིན་ལས་མཛད་པར་ཅི་
གནང་། གསང་བདག་ལ་སོགས་རྣམས་ཀྱིས་དམ་བཅས་ཤིང་།། གཟུངས་སྩལ་
ཕྱག་རྡོར་སྒྲུབ་ཐབས་བསྟན་པའི་འབྲས།། དཔག་མེད་ཅེས་པ་ནས། ཁྱད་པར་
སྦྱིན་པའི་བདག་པོས་གཙོ་བྱས་པའི།། བར་འདྲ་བ་ལ། འགྲོ་བ་རྣམས་ཀྱི་སྒྲིབ་
བྱང་ཚོགས་རྫོགས་ཤིང༌།། བགེགས་རིགས་བཟློག་ཅིང་མཐུན་རྐྱེན་ཚང་བར་



110
༄༅།བདུད་རྩི་སྨན་གྱི་མདོ་ཆོག་
མཛོད།།
གནོད་སྦྱིན་ གྱི་ སྡེ་དཔོན་ཆེན་ པོ་ བཅུ་ གཉིས་ ནི། མཐུ་ དཔལ་ དང་ ལྡན་ པའི་ དགེ་
བསྙེན་བཅུ་གཉིས་ལ། གནོད་སྦྱིན་གྱི་སྡེ་དཔོན་ཆེན་པོ་ཇི་འཇིགས་ལ་ཕྱག་
འཚལ་ལོ།། མཆོད་དོ་སྐྱབས་སུ་མཆིའོ། དེས་འགྲེ། གནོད་སྦྱིན་གྱི་སྡེ་དཔོན་
ཆེན་པོ་རྡོ་རྗེ་ལ་ཕྱག་འཚལ་ལོ།། གནོད་སྦྱིན་གྱི་སྡེ་དཔོན་ཆེན་པོ་རྒྱུན་འཛིན་ལ་
ཕྱག་འཚལ་ལོ།། གནོད་སྦྱིན་གྱི་སྡེ་དཔོན་ཆེན་པོ་གཟའ་འཛིན་ལ་ཕྱག་འཚལ་
ལོ། གནོད་སྦྱིན་གྱི་སྡེ་དཔོན་ཆེན་པོ་རླུང་ལ་ཕྱག་འཚལ་ལོ།། གནོད་སྦྱིན་གྱི་སྡེ་
དཔོན་ཆེན་པོ་གནས་བཅས་ལ་ཕྱག་འཚལ་ལོ།། གནོད་སྦྱིན་གྱི་སྡེ་དཔོན་ཆེན་
པོ་དབང་འཛིན་ལ་ཕྱག་འཚལ་ལོ།། གནོད་སྦྱིན་གྱི་སྡེ་དཔོན་ཆེན་པོ་བཏུང་
འཛིན་ལ་ཕྱག་འཚལ་ལོ།། གནོད་སྦྱིན་གྱི་སྡེ་དཔོན་ཆེན་པོ་སྨྲ་འཛིན་ལ་ཕྱག་
འཚལ་ལོ།། གནོད་སྦྱིན་གྱི་སྡེ་དཔོན་ཆེན་པོ་བསམ་འཛིན་ལ་ ཕྱག་འཚལ་ལོ།།
གནོད་སྦྱིན་གྱི་སྡེ་དཔོན་ཆེན་པོ་གཡོ་བ་འཛིན་ལ་ཕྱག་འཚལ་ལོ།། གནོད་སྦྱིན་
གྱི་སྡེ་དཔོན་ཆེན་པོ་རྫོགས་བྱེད་ལ་ཕྱག་འཚལ་ལོ།། མཆོད་དོ་སྐྱབས་སུ་མཆིའོ།།
ལན་གསུམ་བཟླས། འཕགས་པའི་ཚོགས་ཞེས་པ་ནས། རྒྱུར་བསྔོའོ།། མཆོད་སྦྱིན་
གྱི་གཏོར་མ་རྒྱ་ཆེན་པོ་འདི་གནོད་སྦྱིན་གྱི་སྡེ་དཔོན་ཆེན་པོ་འཁོར་དང་བཅས་
པ་རྣམས་ལ་འབུལ་ལོ།། སངས་རྒྱས་ཀྱི་བསྟན་པ་དར་བ་དང་སྦྱིན་བདག་གི་
བར་ཆད་ཞི་བའི་ཕྲིན་ལས་མཛོད་ཅིག མཐུ་དཔལ་དང་ལྡན་པའི་དགེ་བསྙེན་
གནོད་སྦྱིན་གྱི་སྡེ་དཔོན་ཆེན་པོ་བཅུ་གཉིས་པོ་རེ་རེ་ལ་གཡོག་འཁོར་གནོད་སྦྱིན་
བདུན་འབུམ་བདུན་འབུམ་དང་བཅས་པ་རྣམས་དགོངས་སུ་གསོལ། ཇི་ལྟར་
སྔོན་གདན་འཛོམ་པའི་སྤྱན་སྔར་ལྷའི་ངག་བདེན་པས་གསུང་གཅིག་ཏུ་འདི་
སྐད་དུ། སངས་རྒྱས་ཀྱི་མཐུས་བདག་ཅག་གིས་དེ་བཞིན་གཤེགས་པ་སྨན་གྱི་བླ་
བི་རྫུ་རྨའི་འོད་ཀྱི་རྒྱལ་པོའི་མཚན་ཐོས་ཏེ་བདག་ཅག་ལ་ཡང་ངན་འགྲོར་འགྲོ་
བའི་འཇིགས་པ་འབྱུང་བར་མི་འགྱུར་རོ།། དེས་ན་བདག་ཅག་ ལྷན་ ཅིག་ ཏུ་
མཐུན་པར་ཇི་སྲིད་འཚོའི་བར་དུ་སངས་རྒྱས་ལ་སྐྱབས་སུ་མཆིའོ།། ཆོས་ལ་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས། 111.
སྐྱབས་སུ་མཆིའོ།། དགེ་འདུན་ལ་སྐྱབས་སུ་མཆིའོ།། སེམས་ཅན་ཐམས་ཅད་
ཀྱི་དོན་དང་སྨན་པ་དང་བདེ་བའི་སླད་དུ་སྤྲོ་བར་བགྱིའོ།། བྱེ་བྲག་ཏུ་གྲོང་ངམ་
གྲོང་ཁྱེར་རམ་གྲོང་རྡལ་ལམ་དགོན་པའི་གནས་གང་ན་མདོ་སྡེ་འདི་སྤྱོད་པ་དང་
གང་ན་དེ་བཞིན་གཤེགས་པ་སྨན་གྱི་བླ་བཻ་ཌཱུརླའི་འོད་ཀྱི་རྒྱལ་པོ་དེའི་མཚན་
འཆང་བ་དང་མཆོད་པ་དང་རིམ་གྲོ་བྱེད་པའི་སེམས་ཅན་དེ་དག་ལ་བདག་ཅག་
གིས་བསྲུང་བར་བགྱི། ཡོངས་སུ་བསྐྱད་བར་བགྱི། གནོད་པ་ཐམས་ཅད་ལས་
ཡོངས་སུ་ཐར་བར་བགྱི། བསམ་པ་ཐམས་ཅད་ཡོངས་སུ་རྫོགས་པར་བགྱིའོ།།
ཞེས་ཞལ་གྱིས་བཞེས་ཏེ་ཐུགས་དམ་དུ་བཞེས་ཤིང་བཅོམ་ལྡན་འདས་ཀྱིས་ཀྱང༌།
གང་གི་ཕྱིར་ཁྱེད་དེ་བཞིན་གཤེགས་པ་སྨན་གྱི་བླ་བཻཌཱུརྱའི་འོད་ཀྱི་རྒྱལ་པོ་དེ་ལ་
བྱས་པ་གཟོ་ཞིང་རྗེས་སུ་དྲན་ལ་སེམས་ཅན་ཐམས་ཅད་ལ་ཕན་པའི་ཕྱིར་ཞུགས་
པ་ལེགས་སོ་ལེགས་སོ་ཞེས་རྗེས་སུ་གནང་བ་བསྟན་པ་དེ་བཞིན་དུ་དེང་འདིར་
ཡང་མཆོད་པའི་ཚོགས་སྦྱར་བའི་ཕོ་བྲང་གི་དཀྱིལ་འཁོར་འདིར་དུལ་ཞིང་ཞི་
བའི་འཁོར་དང་ལྡན་པར་བྱམས་པ་དང་ཐུགས་བརྩེ་བས་མཆོད་པ་བཞེས་ཤིང་
མདོ་སྡེའི་ཆོ་ག་ཡོངས་སུ་རྫོགས་པར་བཀང་བའི་ཕྲིན་ལས་མཛད་དེ། ཕན་ཡོན་
ཇི་སྐད་བཀའ་སྩལ་པ་ཐམས་ཅད་བདག་ཅག་ལ་སོགས་པ་སེམས་ཅན་ཐམས་
ཅད་ཀྱིས་ཐོབ་པར་བྱིན་གྱིས་བརླབ་པར་ཅི་གནང༌། ལྷག་པར་ཡང་དེ་བཞིན་
གཤེགས་པ་བདུན་གྱི་སྔོན་གྱི་སྨོན་ལམ་གྱི་ཁྱད་པར་རྒྱས་པའི་མདོ་ལ་སོགས་པ་
གསུང་རབ་དམ་པའི་ཆོས་ཡུན་རིང་དུ་རྒྱས་པར་བགྱི་བ་དང༌། སྒོ་ཐམས་ཅད་
ནས་ཆོས་སྤྱོད་པ་རྣམས་ལ་བར་ཆད་དང་བགེགས་སུ་གྱུར་པ་དང་བདུད་ཀྱི་
ཕྱོགས་སུ་གྱུར་པ་ཐམས་ཅད་དང་ཡུལ་ཕྱོགས་སུ་མི་ནད་དང་ཕྱུགས་ནད་གཏོང་
བ་དང༌། ཐན་པ་དང་སད་དང་སེར་བ་ལ་སོགས་པས་ལོ་ཏོག་མ་རུངས་པར་
བགྱིད་པ་དང་། གནོད་པ་དང་མཚན་མ་ངན་པ་དང་། བཀྲ་མི་ཤིས་པ་མང་པོ་
སྟོན་ཅིང་སེམས་ཅན་ལ་སྡང་བར་སེམས་པའི་གདོན་བགེགས་རིགས་ཀྱི་ཐ་དད་
པ་མང་པོ་ཡུལ་ཁམས་དང་། ཡུལ་ཕྱོགས་འདིར་རྒྱུ་བ་མཆིས་སོ་འཚལ་དང་



112
༄༅།།བདུད་རྩི་སྨན་གྱི་མདོ་ཆོག
བདག་ཅག་ལ་སོགས་པ་ལ་སྔོན་གྱི་ལས་ཀྱིས་འདས་པའམ་འཕྲལ་གྱི་རྐྱེན་ལས་
གྱུར་པའམ་ཡུལ་ཕྱོགས་དང་ཕ་ཚན་དང་རིགས་བརྒྱུད་ཀྱི་སྲི་ཅན་དུ་གྱུར་པ་ཡང་
རུང་སྟེ། བདག་ཅག་ལ་སོགས་པ་སེམས་ཅན་རྣམས་ཀྱི་ལུས་དང་སྲོག་དང་ཆབ་
སྲིད་དང་། དབང་ཕྱུག་དང་འཁོར་དང་ཡོ་བྱད་ལ་སོགས་པ་གང་ཡང་རུང་བ་
ལ་ཅི་ཡང་རུང་བའི་སྒོ་ནས་གནོད་པ་བགྱིད་པའི་གདོན་བགེགས་ཅི་མཆིས་པ་
ཐམས་ཅད་གང་ལ་གང་འདུལ་བའི་ཐབས་ཀྱིས་གདུལ་ཞིང་འཁོན་དང་གནོད་
པའི་བསམ་པ་འདོར་དུ་སྩལ་ཏེ་ཞི་བ་དང་དགེ་བ་དང་བྱམས་པའི་བསམ་པ་
ཅན་དུ་བགྱི་ཞིང་ སྔོན་ཆད་བཀྲ་མི་ཤིས་པ་དང་ གནོད་ པའི་སྦྱོར་བ་ངན་པ་
བགྱིས་པ་རྣམས་ཀྱང་འཇིག་ཅིང་འདོར་དུ་སྩལ། སླན་ཆད་ཀྱང་གནོད་པའི་
བག་ཅི་ཡང་མི་བགྱིད་པར་སོ་སོའི་རིགས་ཀྱི་བྲོ་དམ་པོས་བསྒག་ཅིང་གདན་
འཛོམ་པའི་སྤྱན་སྔར་དམ་ཚིག་ཆེན་པོ་སྩལ་བའི་ཕྲིན་ལས་མཛད་པར་ཅི་གནང་།
གནོད་སྦྱིན་རྣམས་ཀྱིས་བདེན་མཐོང་མདོ་འདི་ཉིད།། བསྲུང་བར་དམ་བཅའ་
མཛད་པ་ཇི་བཞིན་འབྲས།། དཔག་མེད་སོགས་ཕྱག་རྡོར་ལྟར་སྦྱོར། །
གཞི་བདག་ལ་གཏོར་མ་བསྔོ་བ་ནི། མཆོད་སྦྱིན་གྱི་གཏོར་མ་འདོད་པའི་ཡོན་ཏན་
ལྔ་དང་ལྡན་པ་འདི་ཉིད་སའི་ལྷ་མོ་བསྟན་མས་གཙོ་བྱས་བོད་ཁ་བ་ཅན་གྱི་རྒྱལ་
ཁམས་བསྲུང་ཞིང་སྐྱོབ་པའི་སྲུང་མ་སྤྱི་དང་བྱེ་བྲག་ཡུལ་ཕྱོགས་འདི་དག་གི་
དགོན་གྲོང་གནས་མལ་བསྲུང་བའི་ལྷ་ཀླུ་བསྟན་མ་བཅུ་གཉིས་སོགས་མི་མ་ཡིན་
མཐུ་བོ་ཆེ་རྣམས་ལ་འབུལ་ལོ།། མཆོད་སྦྱིན་གྱི་གཏོར་མ་འདི་བཞེས་ལ་བདག་
ཅག་དཔོན་སློབ་འཁོར་དང་བཅས་པ་རྣམས་ཀྱི་ཆོས་བསྒྲུབ་པའི་འགལ་རྐྱེན་ཞི་
ཞིང་མཐུན་རྐྱེན་ཡིད་བཞིན་དུ་སྒྲུབ་པར་མཛད་དུ་གསོལ།
གསུམ་པ་ཞར་བྱུང་གཟུངས་སྒྲུབ་ནི། གཟུངས་ཀྱི་བུམ་པ་ལ་དམིགས་ཏེ། ཏདྱ་ཐཱ། གྷུ་མེ་
སོགས་དང༌། ཏདྱཐཱ། ཨོཾ་བྷི་ཥ་ཛེ་གྷོ་ཥ་ཚེ་མཧཱ་བྷི་ཥ་ཛེ་གྷོ་ཥ་ཛེ། རཱ་ཛ་ས་མུངྒ་
ཏེ་སྭཱཧཱ། ཞེས་མང་དུ་བཟླ། སྔགས་བཟླས་ པའི་ རྐྱེན་ གྱིས་ བདེ་བར་གཤེགས་ པ་
བརྒྱུད་འཁོར་དང་བཅས་པའི་ཐུགས་དམ་གྱི་རྒྱུད་བསྐུལ་ཏེ་སྐུའི་ཆ་ཐམས་ཅད་



，
༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས། 113
ནས་འོད་ཟེར་དཔག་ཏུ་མེད་པ་བྱུང་ སྟེ་བུམ་པའི་ཆུ་ལ་ཐིམ་པས་བྱིན་གྱིས་
བརླབ་པར་བསམ་པའི་ཆུས་ལྷ་ལའང་ཁྲུས་གསོལ་ཞིང་རང་གཞན་རྣམས་ལ་ཁྲུས་བྱ། གཤིན་པོའི་
རུས་པ་སོགས་ལ་གཏོར་ནའང་ཕན་ཡོན་ཆེའོ།།
མཇུག་ཆོག་གཏང་རག་གི་ཕྱག་འཚལ་ནི། ལྷར་བཅས་སྐྱེ་རྒུའི་འདྲེན་པ་ཟས་གཙང་
སྲས། ཞེས་པ་ནས། བརྒྱུད་པའི་བླ་མ་རྣམས་ལ་ཕྱག་འཚལ་ལོ། ཞེས་པའི་
བར་གོང་ལྟར་ལ། མཚན་གྱི་མེ་ཏོག་རྒྱས་ཤིང་དག་པ་ལ། དཔེ་བྱད་བཟང་
པོའི་འབྲུ་ཆགས་མཛེས་པའི་སྐུ།། གང་གི་མཐོང་ཐོས་དྲན་ པའི་དཔལ་ གྱུར་
བའི།། སྟོན་ པ་མཚན་ལེགས་ དཔལ་ལ་ཕྱག་ འཚལ་ལོ།། རིན་ཆེན་ ཟླ་དང་
པདྨས་རབ་བརྒྱན་ཅིང་། ཤེས་བྱ་ཀུན་ལ་མཁས་ཤིང་མཁྱེན་པ་རྒྱས། རྒྱ་མཚོ་
ལྟ་བུར་ཟབ་པའི་གསུང་མངའ་བའི།། སྒྲ་དབྱངས་རྒྱལ་པོ་ཁྱེད་ལ་ཕྱག་འཚལ་
ལོ།། ཛམྦུ་ཆུ་བོའི་གསེར་ལྟར་ལྷང་ངེ་བ།། ཉི་མ་སྟོང་བས་ལྷག་པའི་གཟི་བརྗིད་
འབར།། དྲི་མེད་གསེར་གྱི་མཆོད་སྟོང་ལྟ་བུའི་སྐུ། གསེར་བཟང་དྲི་མེད་སྣང་
ལ་ཕྱག་འཚལ་ལོ།། མྱ་ངན་འདས་ཤིང་བདེ་བའི་མཆོག་བརྙེས་པ།། འགྲོ་བའི་
སྡུག་བསྔལ་གདུང་བ་སེལ་མཛད་ཅིང་།། འགྲོ་དྲུག་མགོན་དང་དཔལ་དུ་གྱུར་
པ་ཡི།། མྱ་ངན་ལེད་མཆོག་དཔལ་ལ་ཕྱག་འཚལ་ལོ༎ ཆོས་སྒྲ་ཆེན་པོས་ཕ་རོལ་
རྒོལ་བ་འཇོམས།། རྒྱ་མཚོ་ལྟ་བུར་ཟབ་པའི་གསུང་མངའ་ཞིང་།། འགྲོ་བའི་
དུག་གསུམ་མ་ལུས་ཞི་མཛད་པའི།། ཆོས་བསྒྲགས་རྒྱ་མཚོའི་དབྱངས་ལ་ཕྱག་
འཚལ་ལོ། ཆོས་ཀྱི་བློ་གྲོས་གཏིང་དཔག་དཀའ་བའི་ཚུལ།། རྣམ་དག་ཆོས་ཀྱི་
དབྱིངས་ལས་རོལ་མཛད་ཅིང་།། ཤེས་བྱ་མ་ལུས་མངོན་སུམ་གཟིགས་པ་པོ།།
མངོན་མཁྱེན་རྒྱལ་པོ་ཁྱེད་ལ་ཕྱག་འཚལ་ལོ།། ཐུགས་རྗེ་ཀུན་ལ་སྙོམས་པའི་
བཅོམ་ལྡན་འདས། མཚན་ཙམ་ཐོས་པས་ངན་འགྲོའི་སྡུག་བསྔལ་སེལ།། དུག་
གསུམ་ནད་སེལ་ སངས་ རྒྱས་ སྨན་ གྱི་བླ།། བཻཌཱུརྱ་ཡི་འོད་ལ་ ཕྱག་འཚལ་ལོ།།
ཐབས་མཁས་ཐུགས་རྗེས་ཤཱཀྱའི་རིགས་འཁྲུངས་ཤིང་།། གཞན་གྱིས་མི་ཐུབ་
བདུད་ཀྱི་ དཔུང་འཇོམས་ པ།: གསེར་ གྱི་ ལྷུན་ པོ་ ལྟ་ བུར་ བརྗོད་ པའི་ སྐུ།།



114
༄༅།།བདུད་རྩི་སྨན་གྱི་མདོ་ཆོག་
ཤཱཀྱའི་རྒྱལ་པོ་ཁྱེད་ལ་ཕྱག་འཚལ་ལོ།། ཞེས་དང༌། ཤར་ཕྱོགས་གངྒཱའི་ཀླུང་གི་
བྱེ་སྙེད་ན།། གཞན་གྱིས་མི་ཐུབ་རྣམ་དག་ཞིང་གི་དཔལ།། བགྲང་ཡས་སེམས་
དཔས་བསྐོར་བའི་བཅོམ་ལྡན་འདས།། མཚན་ལེགས་ཡོངས་བསྒྲགས་དཔལ་
ལ་ཕྱག་འཚལ་ལོ།། ཤར་ཕྱོགས་གངྒཱའི་ཀླུང་བདུན་བྱེ་སྙེད་ན།། རིན་ཆེན་ལྡན་
པ་རྣམ་དག་ཞིང་གི་དཔལ།། བགྲང་ཡས་སེམས་དཔས་བསྐོར་བའི་བཅོམ་ལྡན་
འདས།། རིན་ཆེན་ཟླ་བའི་ཞབས་ལ་ཕྱག་འཚལ་ལོ། ཤར་ཕྱོགས་གངྒའི་ཀླུང་
ལྔའི་བྱེ་སྙེད་ན།། སྤོས་ཀྱིས་ཡོངས་གང་རྣམ་དག་ཞིང་གི་དཔལབགྲང་ཡས་
སེམས་དཔས་བསྐོར་བའི་བཅོམ་ལྡན་འདས། གསེར་བཟང་དྲི་མེད་སྣང་ལ་
ཕྱག་འཚལ་ལོ།། ཤར་ཕྱོགས་གངྒའི་ཀླུང་བདུན་ཇི་སྙེད་ན།། མྱ་ངན་བྲལ་བའི་
རྣམ་དག་ཞིང་གི་དཔལ།། བགྲང་ཡས་སེམས་དཔས་བསྐོར་བའི་བཅོམ་ལྡན་
འདས།། མྱ་ངན་མེད་མཆོག་དཔལ་ལ་ཕྱག་འཚལ་ལོ།། ཤར་ཕྱོགས་གངྒཱའི་
ཀླུང་བརྒྱད་བྱེ་སྙེད་ན།། ཆོས་ཀྱི་རྒྱལ་མཚན་རྣམ་དག་ཞིང་གི་དཔལ།། བགྲང་
ཡས་སེམས་དཔས་བསྐོར་བའི་བཅོམ་ལྡན་འདས། ཆོས་བསྒྲགས་རྒྱ་མཚོའི་
དབྱངས་ལ་ཕྱག་འཚལ་ལོ།། ཤར་ཕྱོགས་གངྒཱའི་ཀླུང་དགུའི་བྱེ་སྙེད་ན།། རིན་
ཆེན་རྒྱ་མཚོའི་རྣམ་དག་ཞིང་གི་དཔལ།། བགྲང་ཡས་སེམས་དཔས་བསྐོར་བའི་
བཅོམ་ལྡན་འདས།། མངོན་མཁྱེན་རྒྱལ་པོའི་ཞབས་ལ་ཕྱག་འཚལ་ལོ།། ཤར་
ཕྱོགས་གངྒཱའི་ཀླུང་བཅུའི་བྱེ་སྙེད་ན།། བིཌཱུརླར་སྣང་རྣམ་དག་ཞིང་གི་དཔལ།།
བགྲང་ཡས་སེམས་དཔས་བསྐོར་བའི་བཅོམ་ ལྡན་འདས། སྨན་གྱི་བླ་མའི་
ཞབས་ལ་ཕྱག་འཚལ་ལོ།། ཐུགས་རྗེ་བརྩོན་འགྲུས་མཆོག་གི་རྩེར་གཤེགས་པས།།
སྙིགས་དུས་རྒྱལ་བ་གཞན་གྱིས་མི་འདུལ་བའི།། མི་མཇེད་ཚེ་ལོ་བརྒྱ་བའི་ཞིང་
གི་དཔལ།། འདྲེན་མཆོག་ཤཱཀྱའི་ཏོག་ལ་ཕྱག་འཚལ་ལོ། ཀུན་འབྱུང་མུན་
པའི་ ས་ བོན་ མཐར་ མཛད་ཅིང་།། སྡུག་ བསྔལ་ཟུག་ རྡུའི་ རྩྭ་ བ་ དྲུངས་ནས་
འབྱིན། རྒྱལ་ཡུམ་ཤེས་རབ་ཕ་རོལ་ཕྱིན་ལ་སོགས།། ཐེག་གསུམ་དམ་པའི་
ཆོས་ལ་ཕྱག་འཚལ་ལོ།། ཆོས་ཀྱི་རྒྱལ་བུ་གཞོན་ནུ་མཁྱེན་པའི་གཏེར།། བདག་



༄༅།བདེ་གཤེག
གྱི་མཆོད་པའི་ཆོག་བསྒྲིགས།
115
ཅག་ཉེས་བརྒྱས་གཟིར་བའི་འགྲོ་བ་ལ།། ཟབ་ཡངས་ལམ་འདི་མངོན་དུ་གྱུར་
མཛད་པ།། རྗེ་བཙུན་འཇམ་པའི་དབྱངས་ལ་ཕྱག་འཚལ་ལོ།། ཐབས་མཁས་
ཐུགས་རྗེས་ཕུལ་དུ་བྱུང་བའི་མཐུས།། དུས་མིན་འཆི་གསོ་རྒྱལ་སྲིད་སྤེལ་སོགས་
སླད།། མཆོད་པའི་སྦྱོར་བ་གསལ་བར་སྟོན་མཛད་པ། འཕགས་པ་སྐྱབས་
གྲོལ་མཛད་ལ་ཕྱག་འཚལ་ལོ།། ཡངས་པ་ཅན་དུ་བདེ་གཤེགས་བརྒྱད་འཛོམས་
ནས།། སྤྱི་སྒོས་བསྟན་པ་བསྲུང་བར་བཀའ་བསྒོས་ཤིང་།། རང་རང་བདེན་
པའི་ངག་གིས་ཞལ་བཞེས་པ།། གསང་བདག་འཁོར་དང་བཅས་ལ་ཕྱག་འཚལ་
ལོ།། ཡངས་པ་ཅན་དུ་སྨན་བླའི་མཚན་ཐོས་པས།། བདེན་མཐོང་མདོ་འདི་
བསྲུང་བར་དམ་བཅས་པ།། བདུན་འབུམ་འཁོར་གྱིས་བསྐོར་བའི་བཅུ་གཉིས་
པོ།། གནོད་སྦྱིན་སྡེ་དཔོན་རྣམས་ལ་ཕྱག་འཚལ་ལོ།། མཁའ་ཁྱབ་ཞིང་གི་ཕྱག་
འོས་ཐམས་ཅད་ལ།། ཡོན་ཏན་ཞིང་དུ་ལྷག་པར་མོས་པའི་བློས།། འགྲོ་ཀུན་
ཞིང་རྡུལ་གྲངས་སྙེད་ལུས་སྤྲུལ་ནས།། སངས་རྒྱས་ཞིང་མཐར་རྟག་ཏུ་གུས་ཕྱག་
འཚལ།། ཇི་སྙེད་སུ་དག་ཕྱོགས་བཅུའི་འཇིག་རྟེན་ན།། སོགས་ཡན་ལག་བདུན་པ་བྱ།
དེ་བཞིན་གཤེགས་པ་བདུན་གྱི་སྔོན་གྱི་སྨོན་ལམ་གྱི་ཁྱད་པར་རྒྱས་པའི་
མདོ་སྡེ་ལས་བྱུང་བ་བཞིན་དུ་མཆོད་པའི་ཚོགས་སྦྱར་བའི་ཕོ་བྲང་གི་དཀྱིལ་
འཁོར་འདིར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་ བདུན་དང་སྟོན་ པ་ བཅོམ་ ལྡན་འདས་ཤཱཀྱ་ཐུབ་ པ་འཁོར་དང༌
བཅས་པ་སྤྱན་དྲངས་ནས་མཚན་ནས་བརྗོད་དེ་ཕྱག་འཚལ་བ་དང་མཆོད་ཅིང་
དེ་དག་གི་སྔོན་གྱི་སྨོན་ལམ་ཁྱད་པར་ཅན་དང་མཐུན་པར་སྨོན་ལམ་བཏབ་པ་
དང༌། དེ་དག་གི་སྤྱན་སྔར་སྡིག་པ་བཤགས་པ་དང་དགེ་བ་ལ་རྗེས་སུ་ཡི་རང་བ་
དང་། བསྐུལ་ཞིང་གསོལ་བ་བཏབ་པ་ལ་སོགས་པའི་བསོད་ནམས་ཅི་མཆིས་
པའི་སྟོབས་དང་། དེ་དག་གི་མཐུ་དཔལ་དང་བྱིན་གྱིས་བརླབས་ཀྱི་སྟོབས་ཀྱིས།
བསྟན་འགྲོའི་ཕན་བདེའི་རྩ་ལག་ཏུ་གྱུར་པ་དབང་ཕྱུག་དམ་པ་རྣམས་ཀྱི་ཐོག་མ་
མ་མཆིས་པའི་འཁོར་བ་ནས་བསགས་པའི་སྡིག་པ་དང་སྒྲིབ་པ་ཅི་མངའ་བ་



116
༄༅།བདུད་རྩི་སྨན་གྱི་མདོ་ཆོག
ཐམས་ཅད་བྱང་བར་གྱུར་ཅིག སྐུ་ལ་སྙུན་མི་མངའ་ཞིང་སྐུ་ཚེ་རིང་བ་དང་
དབུ་རྨོག་བཙན་པ་དང་ཆབ་སྲིད་འཇམ་དར་ཆེ་བ་དང་། འཇིག་རྟེན་དང་
འཇིག་རྟེན་ལས་འདས་པའི་དཔལ་ཕུན་སུམ་ཚོགས་པ་ལ་མངའ་བརྙེས་པར་
གྱུར་ཅིག མཐར་ཡང་ཚོགས་གཉིས་ཡོངས་སུ་རྫོགས་ནས་གཡུང་དྲུང་གི་སྐུ་
ཆོས་ཀྱི་རྒྱལ་པོ་སངས་རྒྱས་བཅོམ་ལྡན་འདས་ཀྱི་གོ་འཕང་བརྙེས་པར་གྱུར་ཅིག
ཆབ་འོག་ཏུ་གཏོགས་པའི་འབངས་ཐམས་ཅད་ཀྱང་ཕྱི་ནང་གི་གནོད་པ་ཐམས་
ཅད་རབ་ཏུ་ཞི་ཞིང་བདེ་སྐྱིད་ཕུན་སུམ་ཚོགས་པ་དང་བླ་ན་མེད་པའི་བྱང་ཆུབ་
ཆེན་པོ་ཐོབ་པར་གྱུར་ཅིག ཡུལ་ཁམས་ཐམས་ཅད་དུ་ཡང་མི་ནད་དང་ཕྱུགས་
ནད་དང་ལོ་ཉེས་དང་དགྲའི་གནོད་པ་དང་། བཀྲ་མི་ཤིས་པའི་བག་ཅི་ཡང་མི་
འབྱུང་བ་དང་ཆར་ཆུ་དུས་སུ་བབས་ཏེ་ལོ་ཕྱུགས་འཕེལ་ཞིང་རྒྱས་པ་དང་བདེ་
སྐྱིད་ཀྱི་དཔལ་ཕུན་སུམ་ཚོགས་པ་དང་ལྡན་པར་གྱུར་ཅིག སེམས་ཅན་ཐམས་
ཅད་ཀྱང་བདེ་བ་ཐམས་ཅད་དང་ལྡན་ཞིང་འཇིག་རྟེན་གྱི་ཁམས་དེ་དག་ཏུ་སྐྱེས་
ནས་སངས་རྒྱས་བཅོམ་ལྡན་འདས་དེ་རྣམས་ཀྱི་ཞལ་མཐོང་སྟེ་གདམས་ངག་
ཐོབ་ནས་ཚོགས་གཉིས་རྫོགས་ནས་སངས་རྒྱས་པར་གྱུར་ཅིག ཁྱད་པར་དུ་
ཡང་དམ་པའི་ཆོས་ཡུན་རིང་དུ་གནས་ཤིང་སྒོ་ཐམས་ཅད་ནས་དར་ཞིང་རྒྱས་
པར་གྱུར་ཅིག
བཟོད་བར་གསོལ་བ་ནི། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་བདུན་འཁོར་དང་བཅས་པ་དང་སྟོན་པ་
བཅོམ་ལྡན་འདས་ དཔལ་ རྒྱལ་ བ་ ཤཱཀྱ་ཐུབ་ པ་ འཁོར་དང་ བཅས་ པ་ གདན་
འཛོམ་པའི་སྤྱན་སྔར་བདག་ཅག་ལ་སོགས་པ་འགྲོ་བ་མང་པོའི་དོན་མཛད་པར་
གསོལ་བའི་སྐབས་འདིར་བདག་ཅག་དུས་ངན་པའི་སེམས་ཅན་སྤྱོད་པ་དམན་
ཞིང་མ་དག་པས་མ་འཚལ་བ་དང་བག་མ་མཆིས་པའི་དབང་གིས་ལུས་ངག་ཡིད་
གསུམ་གྱི་སྤྱོད་པ་ཉོན་མོངས་པ་དང་འདྲེས་པ་དང་མཆོད་པའི་དངོས་པོ་ཆུང་
ཞིང་ངན་པ་དང་། གཙང་སྦྲ་མ་ཕྱེད་པ་དང་མདོ་ལས་བྱུང་བའི་ཆོ་ག་བཞིན་དུ་



༄༅།བདེ་གཤེགས་བདུན་གྱི་མཆོད་པའི་ཆོག་བསྒྲིགས།
117
ir ce
མ་ལྕོགས་པ་ལ་སོགས་པ་འཁྲུལ་ཞིང་ནོངས་པ་ཐམས་ཅད་འཕགས་པ་ཐུགས་རྗེ་
ཆེན་པོ་དང་ལྡན་པ་རྣམས་ལ་བཟོད་པར་གསོལ་ཞིང་མཆིས་ན། ཐུགས་བརྩེ་
བར་དགོངས་ཏེ་བཟོད་པར་བཞེས་ཤིང་། འཕྲུལ་དང་ཡུན་དུ་བདག་གི་སྒྲིབ་
པར་མི་འགྱུར་བར་བྱིན་གྱིས་བརླབ་པར་ཅི་གནང་། མ་འབྱོར་བ་དང་ཉམས་
པ་དང༌།། གང་ཡང་བདག་རྨོངས་བློ་ཡིས་ནི།། བགྱིས་པ་དང་ནི་བགྱིད་སྩལ་
གང་།། དེ་ཡང་བཟོད་པར་མཛད་དུ་གསོལ། དུས་ངན་སེམས་ཅན་བསོད་
ནམས་དམན།། མ་རིག་ཉོན་མོངས་དང་འདྲེས་པས།། འཕགས་པའི་ཐུགས་
དགོངས་ མ་ རྫོགས་ པ།། དེ་ ཡང་ བཟོད་ པར་མཛད་དུ་གསོལ།། སེར་ སྣའི་
དབང་གྱུར་མི་མཁས་པས།། མཆོད་པ་ངན་ཞིང་བཤམ་ཉེས་པ།། མགོན་པོ་
ཐུགས་རྗེ་ཆེ་ལྡན་པས།། དེ་ཡང་བཟོད་པར་མཛད་དུ་གསོལ།། བག་མེད་སྤྱོད་
པ་མ་དག་པས།། མདོ་ལས་བྱུང་བའི་ཆོ་ག་བཞིན།། མ་ལྕོགས་འཁྲུལ་བ་ཅི་
མཆིས་པ། དེ་ཡང་བཟོད་པར་མཛད་དུ་གསོལ།། ལྷག་པ་དང་ནི་ཆད་པ་
དང་།། ཆོ་གའི་ཡན་ལག་ཉམས་པ་དང་།། བདག་གིས་བརྗེད་ངས་ཅི་མཆིས་
པ།། དེ་ཡང་བཟོད་པར་མཛད་དུ་གསོལ།།
དེ་ནས་གཤེགས་སུ་གསོལ་བ་ནི། ཁྱེད་ཀྱིས་སེམས་ཅན་དོན་ཀུན་མཛད། རྗེས་སུ་
མཐུན་པའི་དངོས་གྲུབ་སྩོལ།། སངས་རྒྱས་ཡུལ་དུ་གཤེགས་ནས་ཀྱང་།། སླར་
ཡང་ཐུགས་རྗེས་འབྱོན་པར་མཛོད། མགོན་པོ་ཐུགས་རྗེ་ཆེན་པོ་དང་ལྡན་པ་
རྣམས་ཀྱིས་བདག་ཅག་དང་སེམས་ཅན་ཐམས་ཅད་ཀྱི་དོན་མཛད་པ་ལེགས་
ཀྱིས། སོ་སོའི་ཞིང་ཁམས་སུ་རྫུ་འཕྲུལ་གྱིས་འཁོར་དང་བཅས་པ་གཤེགས་སུ་
གསོལ་ལོ།། འཇམ་དཔལ་དཔའ་བོས་ཇི་ལྟར་མཁྱེན་པ་དང་།། ཞེས་སོགས་ཟློཀ་
གཉིས། དགེ་འདི་ཡིས་མྱུར་དུ་བདག སོགས་བརྗོད། འགྲོ་བའི་སྡུག་བསྔལ་སྨན་
གཅིག་པུ།། སོགས་དང་། རྨད་བྱུང་སྲས་བཅས་རྒྱལ་བའི་བྱིན་རླབས་དང༌།། རྟེན་
འབྲེལ་བསླུ་བ་མེད་པའི་བདེན་པ་དང༌།། བདག་གི་ལྷག་བསམ་དག་པའི་མཐུ་
སྟོབས་ཀྱིས།། རྣམ་དག་སྨོན་པའི་གནས་ཀུན་འགྲུབ་པར་ཤོག



118
༄༅།བདུད་རྩི་སྨན་གྱི་མདོ་ཆོག
ཤིས་བརྗོད་ནི། སྙིགས་མའི་འགྲོ་ལ་ཐུགས་རྗེ་ཉི་མའི་འོད།། ཆེས་ཆེར་རབ་
འབར་བཅོམ་ལྡན་བདེར་གཤེགས་བདུན། སྨོན་ལམ་གསུང་བ་དོན་ཀུན་གྲུབ་
པ་སོགས།། རྫོགས་པའི་སངས་རྒྱས་རྣམས་ཀྱི་བཀྲ་ཤིས་ཤོག། ཐོས་པ་ཙམ་
གྱིས་སྲིད་ཞིའི་སྡུག་བསྔལ་ལས།། རྣམ་པར་སྒྲོལ་ནུས་ཟ་བ་དང་རྒྱ་ཆེ་བའི།།
སྙིང་པོ་སྨན་གྱི་མདོ་སྡེ་བརྒྱད་བརྒྱ་བ། གསུང་མཆོག་དམ་པའི་ཆོས་ཀྱི་བཀྲ་
ཤིས་ཤོག། ཞུ་གསོལ་སྲུང་སྐྱོབ་མཛད་པའི་སེམས་དཔའ་ཆེ།། ཉན་ཐོས་ཕྱོགས་
སྐྱོང་གནོད་སྦྱིན་སྡེ་དཔོན་སོགས།། ཆོས་འདི་ཡུན་དུ་འཕེལ་ཞིང་གནས་བྱེད་
པའི།། དགེ་འདུན་འདུས་པའི་ཚོགས་ཀྱི་བཀྲ་ཤིས་ཤོག། གཞན་ཡང་བཀྲ་ཤིས་ཀྱི་
ཚིགས་སུ་བཅད་པ་མདོ་ལས་བྱུང་བ་ཇི་ལྟར་རིགས་པ་བརྗོད་དེ་མེ་ཏོག་སིལ་མ་ཕྱོགས་ཀུན་ཏུ་ལེགས་པར་
དགྲམ་པར་བྱའོ།། །། ཨོཾ་སྭསྟི། གྲངས་མེད་རྒྱལ་ཀུན་ཡོན་ཏན་རབ་མཉམ་ཡང་། ཉིན་བྱེད་འོད་སྣང་
ནུབ་པའི་སྨག་རུམ་ལྟར།། ལྔ་བདོའི་རྒུད་པས་གདུངས་པའི་འགྲོ་བ་ལ།། ཐུགས་རྗེ་ཆེས་ལྷག་སྨན་བླ་
བདེ་གཤེགས་བརྒྱད།། གང་ལ་བརྟེན་ནས་རང་གཞན་བསག་སྦྱང་སྒོ། བརྒྱ་ཕྲག་སྤེལ་བའི་རྨད་བྱུང་
ཟབ་མཆོག་འདི།། བདེ་བ་བསམ་སྐྱིད་ཕུར་བུ་སྒྲོལ་མ་ནས།། ཆས་དཀར་ལྷག་བསམ་དག་པས་སྤར་དུ་
བསྒྲུབས།། འདིར་འབད་ཀྱིས་མཚོན་དུས་གསུམ་དགེ་ཚོགས་མཐུས།། རྒྱལ་བའི་བསྟན་དར་དེ་འཛིན་
ཡོངས་ཀྱི་གཙོ།། བསྐལ་བརྒྱར་མི་གཡོ་ལུགས་ཟུང་བཞེད་རྒུའི་ཚོགས།། གེགས་མེད་ལྷུན་གྱིས་གྲུབ་པ་
ཉིད་གྱུར་ཅིག ཚང་ལ་དྲི་བྲལ་མདོ་སྔགས་ཟུང་འབྲེལ་བསྟན།། འཛིན་པའི་སྐྱེས་མཆོག་དགེ་འདུན་སྡེ་
དང་བཅས།། སྐུ་ཚེ་རྟག་བརྟན་ཆོས་འབྱོར་མཛད་འཕྲིན་རྒྱས།། དེས་མཐུས་འཇིག་རྟེན་བདེ་དགེས་
འཚོ་བར་ཤོག། ཡིད་ཅན་སྤྱི་དང་རྒྱུ་སྦྱོར་ལྟོས་བཅས་ཀྱི།། འགལ་རྐྱེན་ཀུན་ཞི་ཆོས་ལྡན་བསམ་དོན་
འགྲུབ། རིང་མིན་རྫོགས་བྱང་འཐོབ་སོགས་སྨོན་པའི་གནས།། མ་ལུས་མཆོག་གསུམ་བདེན་མཐུས་
མྱུར་འགྲུབ་ཤོག། ཅེས་པའང་སྨན་བླའི་མདོ་ཆོག་སྔོན་ཡོད་ལྷ་སའི་སྤར་ཐུང་དུས་དབང་དུ་གྱུར་ཏེ་དེང་
སྐབས་སྤྱིར་གདབ་བྱར་དབེན་པས་ད་ལམ་འདི་བཞིན་གསར་བསྐྲུན་སྐབས། སྦྱོར་བའི་སྐོར་སོགས་སྤར་
ཐུང་ལྟར་ལས་ཞིབ་ཆ་མ་ལྕོགས་ཀྱང་། ཆོ་ག་དངོས་གཞིར་རྒྱལ་མཆོག་ལྔ་པ་ཆེན་པོའི་བཀའ་འབུམ་སྤར་
རྙིང་རྣམ་དག་དང་སྒོ་བསྟུན་པའི་ཞུ་ཏིག་དང་སྤར་བྱང་སྨོན་ཚིག་ཆབས་ཅིག་པར་རྒྱུ་སྦྱོར་བའི་འདོད་
མོས་བཞིན་དུ་བཙུན་གཟུགས་ཤཱ་ས་ནས་སྤེལ་བ་འགྲོ་དོན་འཕེལ།། །།



119
༄༅།།བདེ་བར་གཤེགས་པ་སྨན་བླའི་བརྒྱུད་འདེབས་
ཨ་རུ་རའི་ས་བོན་དང་། བསྙེན་པའི་ཡིག་ཆུང་།
གདུང་འབོད་གསོལ་འདེབས་བཅས་བཞུགས་སོ།།
ཤཱཀྱའི་དགེ་སློང་།
ལྷར་བཅས་སྐྱེ་དགུའི་འདྲེན་པ་ཟས་གཙང་སྲས།། ཞེས་པ་ནས། སངས་
རྒྱས་བསྒོམས་པ་བཞི་ལ་གསོལ་བ་འདེབས།། མངོན་ཆོས་མཐར་ཕྱིན་མཆིམས་
རིགས་ནམ་མཁའ་གྲགས།། དགྲ་བཅོམ་གཞོན་ནུ་འདུལ་བ་མཛད་པ་པོ། བླ་
མ་འཇམ་དབྱངས་དཔང་སྟོན་རྒྱལ་མཚན་དཔལ།། མཁས་གྲུབ་ཆེན་པོ་ལྔ་ལ་
གསོལ་ བ་ འདེབས།། སྲད་ རྒྱུད་ འདུལ་ ནག་ དཔལ་ ལྡན་ བཟང་ པོ་ དང་།།
འཇམ་དབྱངས་ དགེ་ འདུན་ འཕེལ་ བ་ བཀྲ་ ཤིས་ འཕགས།། བརྩོན་ འགྲུས་
འཕགས་དང་བཟང་པོ་རྣམ་རྒྱལ་ཞབས།། གྲུབ་པའི་དབང་ཕྱུག་ལྔ་ལ་གསོལ་བ་
འདེབས།། སྨན་བླ་ལྷ་ལྔ་བཅུ་ང་གཅིག་ཅན་གྱི་བརྒྱུད་འདེབས་ཁ་སྐོང་ནི།། དཔལ་འབྱོར་ལྷུན་
གྲུབ་ཆོས་དབྱིངས་རང་གྲོལ་ཞབས།། ཕྱག་ན་པད་དཀར་བློ་བཟང་རྒྱ་མཚོའི་
དཔལ།། གནས་བརྟན་ཆེན་པོ་འཇམ་དབྱངས་གྲགས་པ་སྟེ།། ཟླ་མེད་བླ་མ་
བཞི་ལ་གསོལ་བ་འདེབས། གྲུབ་པ་མཆོག་བརྙེས་དགེ་ལེགས་རྒྱ་མཚོའི་ཞབས།།
སྨྲ་བའི་དབང་ཕྱུག་ངག་དབང་བྱམས་པ་དང༌།། ཁྲི་ཆེན་འཇིགས་མེད་རིག་
པའི་སེང་གེ་མཆོག། མཁས་གྲུབ་དམ་པ་གསུམ་ལ་གསོལ་བ་འདེབས།། ཡོན་
ཏན་ཀུན་ལྡན་སློབ་དཔོན་རབ་རྒྱས་མཚན། ལུང་རིགས་དབང་ཕྱུག་ཚེ་རིང་རྡོ་
རྗེ་དང་།། རབ་འབྱམས་སྨྲ་བ་གྲགས་པ་ལྷུན་གྲུབ་སྟེ།། བཤེས་གཉེན་དམ་པ་



120
༄༅།བདུད་རྩི་སྨན་གྱི་མདོ་ཆོག
གསུམ་ལ་གསོལ་ བ་འདེབས།། སྐྱེས་མཆོག་ངག་དབང་བློ་བཟང་དོན་གྲུབ་
དང༌། ལྷ་བཙུན་ཡེ་ཤེས་དོན་གྲུབ་རྒྱལ་མཚན་ཞབས།། རྗེ་བཙུན་བློ་བཟང་
དཔལ་ལྡན་ཆོས་འཕེལ་སྟེ། སྙིགས་དུས་འདྲེན་པ་གསུམ་ལ་གསོལ་བ་འདེབས།།
རྒྱལ་བ་གཉིས་པའི་བསྟན་པ་ཡིད་བཞིན་དབང༌།། འཆད་རྩོད་རྩོམ་པའི་རྒྱལ་
མཚན་ རྩེ་ མོ་ རུ།། འགོད་ མཁས་ བློ་ བཟང༌ ཚུལ་ ཁྲིམས་ རྒྱ་ མཚོའི་ དཔལ།།
མཚུངས་མེད་དྲིན་ཅན་བླ་མར་གསོལ་བ་འདེབས།། བཅོམ་ལྡན་སྨན་གྱི་བླ་མའི་
དཀྱིལ་འཁོར་དུ།། དབང་བསྐུར་བྱིན་རླབས་མན་ངག་བདུད་རྩིའི་རྒྱུན།། སྩོལ་
མཛད་དངོས་བརྒྱུད་བླ་མའི་ཚོགས་རྣམས་ལ།། གསོལ་བ་འདེབས་སོ་བདག་
རྒྱུད་བྱིན་གྱིས་རློབས།། སྐྱབས་གསུམ་ཀུན་འདུས་བཞི་ལ་གསོལ་བ་འདེབས།།
འདི་ལྟར་སྙིང་ནས་གསོལ་བ་བཏབ་པའི་མཐུས།། བདག་དང་མཁའ་མཉམ་
འགྲོ་བ་མ་ལུས་པ།། ལས་དང་ཉོན་མོངས་སྒྲིབ་པ་ལས་རྒྱལ་ཏེ། སྨན་པའི་རྒྱལ་
པོའི་གོ་འཕང་མྱུར་ཐོབ་ཤོག། སྐྱེ་བ་ཀུན་ཏུ་གོ་འཕང་མྱུར་ཐོབ་ཤོག། ། ། ཅེས་
པ་འདི་ཡང་བྱ་རྒྱུད་དེ་བཞིན་གཤེགས་པའི་རིགས་ཀྱི་གཙོ་བོ་སྨན་བླའི་དབང་གི་བླ་བརྒྱུད་ཁ་སྐོང་དུ་རང་
གི་ཐོབ་པའི་བརྒྱུད་པ་ལྟར་གསེར་ཏོག་སྤྲུལ་མིང་བས་སྦྱར་བའོ།།
ཡང་བླ་མ་རིན་པོ་ཆེ་ཉིད་ཀྱིས་སྨན་བླའི་དབང་གནང་བའི་ཚེ་ལྷ་བྲིས་པ་
མཆོད་དཔོན་བློ་བཟང་ཡར་འཕེལ་ལ་གནང་བ་ནི། གཞལ་ཡས་ཁང་ཕྱི་ནས་
རིམ་བཞིན་སྔོ་སེར་དམར་ལྗང་དཀར་བའི་རྩིག་པ་རིམ་པ་ལྔ། ཕ་གུ་སེར་པོ་
དབུས་སུ་པདྨ་འདབ་བརྒྱད་སྔོན་པོ། དེའི་ཕྱི་རོལ་ ཏུ་པད་འདབ་བཅུ་དྲུག་
དམར་སྐྱ། དེ་ཕྱི་རོལ་ཏུ་པད་འདབ་ཉེར་གཅིག་དཀར་པོ། པད་འདབ་ཉེར་
གཉིས་པ་དང་སྒོ་བཞིར་པད་ཉིའི་གདན། གཞན་རྣམས་ལ་པད་ཟླའི་གདན།
དབུས་ཀྱི་ལྟེ་བར་ཨ་རུ་ར། ཤར་ནས་གཡས་སྐོར་གྱིས་རྡོ་རྗེ་ལྷུང་བཟེད་བདུན།
པད་འདབ་བཅུ་དྲུག་ལ་ཤར་དུ་རལ་གྲི་པདྨ་རྡོ་རྗེ་ཉི་མ། ལྷོར་ཟླ་བ་སྤུན་ཀླུ་ཤིང་
རིན་པོ་ཆེའི་སྙེ་མ། ནུབ་ཏུ་སྤོས་བོར་རལ་གྲི་པོ་ཏི་དབྱུག་པ། བྱང་དུ་བུམ་པ་
པདྨའི་སྟེང་དུ་ཟླ་ཕྱེད་ཨུཏྤ་ལའི་སྟེང་དུ་རྡོ་རྗེ་བུམ་པ། པད་འདབ་ཉེར་གཉིས་



༄༅སྨན་བླའི་བརྒྱུད་འདེབས། བསྙེན་པའི་ཡིག་ཆུང་། གདུང་འབོད་གསོལ་འདེབས། 121
ལ་ཤར་ནས་བརྩམས་ཏེ་གཡས་སྐོར་དུ་འཁོར་ལོ་རྡོ་རྗེ་གུནྟེ། ལྷོར་བེ་ཅོན། ་་་
ནུབ་ཏུ་རལ་གྲི། ནུབ་ཏུ་སྦྲུལ་ཞགས་བུམ་པ། ནུབ་བྱང་དུ་བ་དན། བྱང་དུ་
ནེའུ་ལེ། བྱང་ཤར་དུ་རྩེ་གསུམ། ཡང་ཤར་ནས་བརྩམས་ཏེ་གཡོན་བསྐོར་དུ་
རྡོ་རྗེ་རལ་གྲི་དབྱུག་ཏོ། བྱང་དུ་དབྱུག་ཏོ་རྩེ་གསུམ་རལ་གྲི། ནུབ་ཏུ་དབྱུག་ཏོ་
སྟ་རེ། ལྷོར་ཞགས་པ་དབྱུག་ཏོ་འཁོར་ལོ། ཤར་སྒོར་པི་ཝང་། ལྷོར་སྒོར་རལ་
གྲི། ནུབ་སྒོར་སྦྲུལ་ཞགས། བྱང་སྒོར་རྒྱལ་མཚན། ཞེས་གནང་བའོ།།
ན་མོ་གུ་རུ་བུད་དྷ་བོ་ཌཱུརྨ་པྲ་བྷ་རཱ་ཛ་ཡ། འདིར་བཅོམ་ལྡན་འདས་སྨན་
གྱི་བླ་མའི་བསྙེན་པ་བྱ་བར་འདོད་པས། ཡིད་མཐུན་གྱི་གནས་གཙང་མར་བྲིས་
སྐུའམ་འབུར་སྐུ་གང་རིགས་བཞུགས་སུ་གསོལ། དཀར་གསུམ་གྱིས་སྦྲུས་པའི་
འབུལ་གཏོར་དཀར་ཟླུམ་རྒྱན་ལྡན། ཆོས་སྐྱོང་དང་། གཞི་བདག་གཏོར་མ།
མཆོད་པ་རྣམས་དཀྱུས་ལྟར་བཤམ། མཚམས་ཐོ་བསྐྱེད་པ་དང༌། འདུས་བྱས་
ཀྱི་དགེ་བ་སྒྲུབ་པ་རྣམས་སྤྱི་འགྲོ་ལྟར་ལ། སྲོད་ཀྱི་དུས་ནས་མཚམས་ཀྱི་འགོ་
འཛུགས་ན་ལེགས། སྒྲུབ་པ་པོ་ནི། སྨན་བླའི་དབང་དང་རྗེས་གནང་སོགས་
ཐོབ་ཅིང་། བསྲུང་བྱ་མཐའ་དག་ལ་གཅེས་སྦྲུས་ཀྱི་ངོས་ནས་བྱང་ཆུབ་ཀྱི་
སེམས་ཀྱི་རྩིས་ཟིན་པ་ཞིག་ནམ་དུ་ཡང་གལ་ཆེ། ཉིན་རེ་ལ་ཐོ་རངས། སྔ་དྲོ།
ཕྱི་དྲོ། སྲོད་ཐུན་ཏེ་ཐུན་བཞི་བྱེད་པ་ཡིན་ལ། ཐུན་དང་པོ་ལ། སྐྱབས་འགྲོ།
སེམས་བསྐྱེད་སོགས་རྒྱས་པར་བྱས་ན་ཁྱད་ཆེ། གཏོར་མ་ཐུན་ཐམས་ཅད་དུ་
འབུལ་བའམ། སྲོད་ཐུན་གྱི་མཇུག་ཏུ་འབུལ་ཀྱང་རུང་། ཆོ་ག་ཡང་བླ་མ་གོང་
མ་རྣམས་ཀྱིས་མཛད་པ་མང་དུ་ཡོད་ཅིང་། ཁལ་ཁ་སྤ་རི་བླ་མའི་གསུང་འབུམ་
དུ་མདོར་བསྡུས་ཞིག་ཀྱང་བཞུགས་པ་དེ་ཀས་ཀྱང་ཆོག དུས་གསུམ་དུ་ཁྲུས་བྱ་
བ། དཀར་ཟས་བསྟེན་པ། གནས་དང་ལུས་བསྲུང་བ་སོགས་བྱ་རྒྱུད་རང་ལམ་
གྱི་ བསྲུང༌ བྱ་ དང་། བསླབ་ བྱ་ རྣམས་ ལག་ ལེན་ དུ་ འདེབས་ དགོས་ ཤིང་།
བཟླས་པའི་སྐབས་སུ་སྐྱོན་བཅུ་དང་བྲལ་བར་བྱས་ཏེ་ཚུལ་བཞིན་དུ་བཟླས་པ་
རྣམས་གྲངས་སུ་བགྲངས་ཀྱི། བག་མེད་པ་དང༌། མ་བསྡམ་པ། འགལ་རྐྱེན་



122
༄༅།བདུད་རྩི་སྨན་གྱི་མདོ་ཆོག
དང་ལྡན་པ་རྣམས་གྲངས་སུ་མི་གཞུག། བཟླས་བྱའི་སྔགས་ལ་གཟུངས་རིང་
དང་། སྙིང་པོ། ཉེ་སྙིང་གསུམ་གའམ་མཐའ་སྙིང་པོ་འབུམ་ཕྲག་གཅིག་བཟླ་
དགོས། ཡེ་ཤེས་འབེབས་སྔགས་འདོན་ཚེ། ཧཱུཾ་ཧ ་ཨཱ༔ ཛྷ བཏགས་པ་ཁྲི་
ཕྲག་བཟླ། གཞན་ཡང་དངོས་གྲུབ་དང་བྱིན་རླབས་སོགས་འབྱུང་ངམ་སྙམ་
པའི་རེ་བ། བར་ཆད་དང་ཆོ་འཕྲུལ་སོགས་འོང་ངམ་སྙམ་པའི་དོགས་པ་མེད་
པར། བླ་མ་དང་ལྷ་ལ་དད་པ་དང་གུས་པ་བསྐྱེད་པ། གདམས་ངག་ལ་ཐེ་ཚོམ་
མི་ཟ་བ། སྐྱིད་སྡུག་ལེགས་ཉེས་ཅི་བྱུང་རུང་བླ་མ་སྨན་གྱི་བླ་ཁྱེད་རང་མཁྱེན་
སྙམ་པའི་བློ་ལིངས་ཀྱིས་བསྒྱུར་བ། རང་སེམས་བླ་མ་ལྷ་དང་ཐ་མི་དད་པའི་ང་
རྒྱལ་བསྐྱེད་པ་རྣམས་མེད་མི་རུང༌། ན་ཚ་ལ་སོགས་ པ་མི་འདོད་ པ་བྱུང་ན།
ཆོས་དང་གདམས་པ་ལ་ལོག་ལྟ་མི་བྱེད་པར་སྨན་བཅོས་རིམ་གྲོ་སོགས་དང་།
བསགས་སྦྱངས་དང༌། བསྲུང་འཁོར་བསྒོམ་པ་སོགས་འཕྲལ་དང་འཕྲལ་དུ་
ལག་ལེན་བྱ། དེ་ ལྟར་བསྙེན་པ་ལེགས་པར་ཟིན་ནས། ཐོ་རངས་ཀྱི་ ཐུན་
མཇུག་ཏུ། མཆོད་བསྟོད་སོགས་རྒྱས་པར་བྱས་ཏེ། དགེ་བ་རྣམས་རྫོགས་པའི་
བྱང་ཆུབ་ཀྱི་རྒྱུར་བསྔོས་ཏེ་ཤིས་བརྗོད་བྱ། མཚམས་ཐོ་གཤེགས་སུ་གསོལ། ཕྱི་
ནང་གི་མཚམས་རིམ་གྱིས་གྲོལ་བ་གལ་ཆེ། ཁ་སྐོང་གི་སྦྱིན་སྲེག་མཚམས་ནང་
དེར་ཐུབ་ན་རབ། མིན་ཡང་ཆེར་ མ་ འགྱངས་ པར་ གྲུབ་ པར་བྱ་དགོས་སོ།།
སྤྱིར་སྨན་བླ་འདི་ལ་མདོ་ཆོག་དང་སྔགས་ཆོག་གཉིས་ཡོད་ལ། མདོ་ཆོག་གི་
སྐབས་ཡིན་ན། བསྙེན་པ་སོགས་བྱ་མི་དགོས་ཤིང་། དཀྱིལ་འཁོར་ལ་བརྟེན་
པའི་ཕྱག་མཆོད་ཐུགས་དམ་བསྐུལ་བ་སོགས་བྱེད་པ་ཡོད་ཀྱང་། དེ་ལ་ཐིག་
གདབ་པ་ཙམ་མ་གཏོགས། ས་ཆོག་ཚོན་ཆོག་བདག་མདུན་སོགས་ཀྱི་ཐ་སྙད་
སྤྱར་དུ་མེད། སྔགས་ཆོག་གི་སྐབས་ལ་ནི། དབང་དང་རྗེས་གནང་། བདག་
མདུན་དང་བསྙེན་པ་སོགས་ཐམས་ཅད་ཚང་བར་ཡོད་པས། མདོ་དང་སྔགས་
ཀྱི་ཕྱོགས་གཉིས་ཀྱི་ཁྱད་པར་ལེགས་པར་འབྱེད་ཤེས་པར་གྱིས་ཤིག་
སྨྲས་པ། སྙིགས་མའི་མགོན་པོ་སྨན་བླའི་བསྙེན་ཡིག་འདི།། སྙིགས་དུས་



སྨན་བླའི་བརྒྱུད་འདེབས། བསྙེན་པའི་ཡིག་ཆུང་། གདུང་འབོད་གསོལ་འདེབས། 123
འགྲོ་ལ་ཕན་ཆེད་སྤེལ་བའི་དགེས།། རྫོགས་སྨིན་སྦྱང་གསུམ་ཡོངས་སུ་མཐར་
ཕྱིན་ཏེ། རྫོགས་སངས་གོ་འཕང་ཐོབ་པ་ཉིད་གྱུར་ཅིག ཅེས་བཅོམ་ལྡན་འདས་སྨན་
བླའི་བསྙེན་པའི་ཡིག་ཆུང་འདི་ནི། གསོ་བ་རིག་པའི་གནས་ལ་བློ་མིག་མཆོག་ཏུ་ཡངས་
པོ་ཏཱ་དབུ་མཛད་དགེ་འདུན་ཆོས་འཕེལ་གྱིས་ལྷ་རྫས་སྐྱེས་བཅས་བསྐུལ་ངོར།
ཤཱཀྱའི་དགེ་སློང་གི་གཟུགས་བརྙན་ཙམ་ལ་སྤྱོད་པ་གསེར་ཏོག་ཧོ་ཐོག་ཐུས་སྦྱར་
བའོ།། །།



124
༄༅།།བཅོམ་ལྡན་འདས་སྨན་གྱི་རྒྱལ་པོ་ལ་གདུང་འབོད་
གསོལ་འདེབས་ཞེས་བྱ་བ་བཞུགས་སོ།།
བློ་བཟང་ཚུལ་ཁྲིམས་རྒྱ་མཚོ།
གང་གི་མཚན་ཙམ་ཐོས་པས་སྲིད་གསུམ་གྱི། འདུ་བྱེད་སྡུག་བསྔལ་མ་
ལུས་དྲུང་འབྱིན་པ། སྙིགས་མའི་མགོན་པོ་སྨན་གྱི་རྒྱལ་པོ་ལ།། གསོལ་བ་
འདེབས་སོ་བརྩེ་བས་རྗེས་སུ་ཟུངས། སྔོན་ཚེ་བདེ་གཤེགས་བགྲང་ཡས་སྤྱན་སྔ་
རུ།། རླབས་ཆེན་སྨོན་ལམ་ཆེན་པོ་བཅུ་གཉིས་སོགས། ཐུགས་བསྐྱེད་གཡར་
དམ་ཇི་ལྟར་མཛད་པ་ཡི།། བདེན་པ་དེང་འདིར་བདག་ལ་བསྟན་དུ་གསོལ།།
མི་བཟད་འཁོར་བའི་སྡུག་བསྔལ་རྣམ་གསུམ་གྱིས།། ཉམ་ཐག་མྱ་ངན་ཐང་དུ་
འཁྱམས་པ་ལ།། མ་ནོར་ཐར་བའི་ལམ་བཟང་སྟོན་པ་ཡི།། དྲིན་ཅན་བླ་མ་ཁྱོད་
ལ་རེས་ལྟོས་ཀྱི། གཏན་གྱི་བླ་མ་མཛོད་ཅིག་སྨན་གྱི་བླ།། བྱིན་རླབས་ཐུགས་
རྗེས་སྐྱོངས་ཤིག་སྨན་གྱི་བླ། རང་རྒྱུད་རྣམ་གསུམ་སྡོམ་པའི་བཅུད་ལྡན་ཡང་།།
བཅས་མཚམས་ལ་འདས་དུག་ཆུས་བསླད་པ་ལ།། སྟོབས་བཞི་དང་ལྡན་སྡིག་
ལྟུང་བཤགས་པ་ཡི།། སྒྲིབ་སྦྱོང་ཞིང་མཆོག་ཁྱོད་ལ་རེས་ལྟོས་ཀྱི།། གཏན་གྱི་
བཤགས་ཡུལ་མཛོད་ཅིག་སྨན་གྱི་བླ།། སྡིག་ལྟུང་དག་པར་མཛོད་ཅིག་སྨན་གྱི་
བླ།། གཉིས་སྣང་འཁྲུལ་བའི་ཀུན་རྟོགས་ཕྲ་རགས་རྣམས།། ཨ་ བ་དྷུ་ཏིར་
བཙུད་པའི་ཐབས་མཁས་ཀྱིས།། ལྷན་སྐྱེས་བདེ་སྟོང་དབྱེར་མེད་ཏིང་འཛིན་
མཆོག། སྩོལ་བའི་ཡི་དམ་ཁྱོད་ལ་རེས་ལྟོས་ཀྱི།། གཏན་གྱི་ལྷག་ལྷ་མཛོད་ཅིག་
སྨན་གྱི་བླ། མཆོག་ཐུན་དངོས་གྲུབ་སྩོལ་ཅིག་སྨན་གྱི་བླ།། མི་བཟད་སྡུག་



༄༅སྨན་གྱི་རྒྱལ་པོ་ལ་གདུང་འབོད་གསོལ་འདེབས། 125 ་
བསྔལ་འབྲས་ ལྡན་ངན་ སོང་གསུམ། འདུ་བྱེད་ བདེར་སྣང་ ལྷ་ མིའི་ གནས་
རྣམས་སུ།། དབང་མེད་ལས་ཀྱིས་བསྐྱེད་པའི་བདེ་སྡུག་ལས། སྐྱོབ་བའི་
སྐྱབས་གནས་ཁྱོད་ལ་རེས་ལྟོས་ཀྱི།། གཏན་གྱི་སྐྱབས་གནས་མཛོད་ཅིག་སྨན་གྱི་
བླ།། སྲིད་པའི་འཇིགས་ལས་སྐྱོབས་ཤིག་སྨན་གྱི་བླ། འཕེན་པ་ཟད་དམ་དུས་
མིན་འཆི་བ་ཡིས།། ཚེ་འདིའི་སྣང་བ་འགགས་པར་གྱུར་མ་ཐག། གཅེས་བྲལ་
རྣམ་ཤེས་ཕྱོགས་མེད་འཁྱམས་པའི་ཚེ།། ལམ་སྟོན་ས་མཁན་ཁྱོད་ལ་རེས་ལྟོས་
ཀྱི།། གཏན་གྱི་གྲོགས་པོ་མཛོད་ཅིག་སྨན་གྱི་བླ།། ཐུགས་ རྗེའི་ ལྕགས་ཀྱུས་
དྲོངས་ཤིག་སྨན་གྱི་བླ།། འདི་ཕྱི་བར་དོའི་གནས་སྐབས་ཐམས་ཅད་དུ། ལས་
རླུང་འཁྲུལ་བའི་བག་ཆགས་ཨ་འཐས་པས།། ཕྱི་ནང་བར་ཆད་ཉེར་འཚེ་ཅིར་
སྣང་ཀུན། སེལ་བའི་ཆོས་སྐྱོང་ཁྱོད་ལ་རེས་ལྟོས་ཀྱི། གཏན་གྱི་སྲུང་མ་མཛོད་
ཅིག་སྨན་གྱི་བླ།། རྣམ་བཞིའི་འཕྲིན་ལས་སྒྲུབས་ཤིག་སྨན་གྱི་བླ། ལྔ་བརྒྱ་ཐ་མ་
ལས་ཀྱང་ཡང་ ཐ་སྟེ།། ཆོས་ལྟར་བཅོས་ལས་ཡང་བཅོས་དུས་ངན་འདིར།།
ཐུགས་རྗེ་མཐུ་དཔུང་བྱིན་རླབས་ཆེར་བསྐྱེད་དེ།། གསོལ་འདེབས་སྨོན་པའི་
དོན་རྣམས་སྩལ་དུ་གསོལ།། ཞེས་བཅོམ་ལྡན་འདས་སྨན་གྱི་རྒྱལ་པོ་ལ་གདུང་འབོད་གསོལ་
འདེབས་འདི་འདྲ་ཞིག་དགོས་ཞེས།། བྱ་བཏང་རི་ཁྲོད་འཛིན་པ་ཆེན་པོ་ཨ་ལག་མཁས་གྲུབ་རྒྱ་མཚོས་
བསྐུལ་ངོར།། གསེར་ཏོག་སྐྱེས་མིང་སྔགས་འཆང་རྒན་པོ་བློ་བཟང་ཚུལ་ཁྲིམས་རྒྱ་
མཚོས་ཀ་རིང་དགོན་པར་སུག་བྲིས་སུ་བགྱིས་པའོ།། །། ཚུལ་འདི་ཁལ་ཁ་སེ་
ཆེན་རྒྱལ་ཁག་གི། བསྟན་པའི་སྦྱིན་བདག་ཆེན་པོ་ཏཱ་ཅང་ཇུན།། སེ་ཆེན་པེ་ལི་
ཚེ་རིང་བསམ་གྲུབ་དང༌། གཡུང་དྲུང་རྡོ་རྗེ་ཡིད་བཞིན་འཁོར་ལོ་བཅས།།
མཐུན་རྐྱེན་སྦྱར་ཏེ་དཔར་དུ་བསྒྲུབས་པའི་དགེས།། སྐྱེ་བའི་ཕྲེང་བར་དལ་
འབྱོར་རྟེན་བཟང་ཐོབ།། དྲིན་ཅན་བླ་མ་མཆོག་དང་མི་འབྲལ་ཞིང་།། ས་ལམ་
ཡོན་ཏན་ཡོངས་སུ་མཐར་ཕྱིན་ཤོག། །། སརྦ་མངྒ་ལཾ།། །།



126
༄༅།།བཅོམ་ལྡན་འདས་སྨན་པའི་རྒྱལ་པོ་ལྔ་བཅུ་རྩ་
གཅིག་གི་སྒྲུབ་ཐབས་དཀྱིལ་ཆོག་གི་རིམ་པ་བཻ་ཌཱུརྱ་
ཞིང་དུ་བགྲོད་པའི་ཨུཏྤལ་སྔོན་པོའི་ཐེམ་སྐས་
ཞེས་བྱ་བ་བཞུགས་སོ།།
བློ་བཟང་ཚུལ་ཁྲིམས་རྒྱ་མཚོ།
རྒྱལ་ཀུན་མཁྱེན་རབ་བྷི༔ ཡིག་གསུང་གི་དབྱིངས།། བཅུ་ ལྡན་བཤེས་
གཉེན་སྐུ་ཡི་རྣམ་རོལ་ཅིང་།། བརྩེ་ཆེན་ཐུགས་རྗེས་མན་ངག་སྟོན་མཛད་པའི།།
དྲིན་ཅན་བླ་མ་དང་བའི་ཡིད་ཀྱིས་དྲན།། ལྔ་བརྒྱ་ཐ་མའི་དུས་ཀྱི་འགྲོ་བ་རྣམས།།
སྡུག་བསྔལ་རྒྱ་མཚོ་ཆེ་ལས་སྒྲོལ་བ་ལ།། རྒྱལ་བ་གཞན་ལས་ཐུགས་བསྐྱེད་ཆེས་
མྱུར་བའི།། བདེ་གཤེགས་བརྒྱད་ཀྱི་ལྷ་ཚོགས་ཕྱག་གི་ཡུལ།། དེ་ཡི་བྱིན་རླབས་
གྲུ་ཆར་རབ་བསྐུལ་བའི། བསྙེན་སྒྲུབ་མཆོད་ཆོག་ དབྱར་གྱི་རྔ་གསང་འདི༎
བརྒྱུད་ལྡན་གདམས་པའི་ཆུ་འཛིན་ཕང་བ་ནས།། ལྡིར་རོ་སྐལ་ལྡན་རྨ་བྱ་གར་
བྱོས་ཤིག། འདིར་བཅོམ་ལྡན་འདས་སྨན་གྱི་བླ་བདེ་བར་གཤེགས་པ་མཆེད་བརྒྱད་ཀྱི་དཀྱིལ་འཁོར་
སྒྲུབ་ཅིང་མཆོད་པའི་ཚུལ་ཇི་ལྟར་བྱ་བའི་རིམ་པ་ལ།། གང་དུ་བྱ་བའི་གནས་ ཁང་བྱི་དོར་བྱས་ཤིང་
སྔགས་ཕྱོགས་དང་མཐུན་པའི་རས་བྲིས་ཀྱི་དཀྱིལ་འཁོར་བཀྲམ།། མདུན་དུ་འདས་ལྷ་དང༌། བཀའ་
སྡོད་རྣམས་ཀྱི་གཏོར་མ་རྐེད་དཀྲིས་མ་དཀར་པོ་རྒྱན་ཅན་ལྔ་དང་། བདག་མདུན་གྱི་མཆོད་པ་ཉུང་
མཐའ་ཚར་བཅོ་ལྔ་ལས་མི་ཉུང་བ་བཤམ། མདོ་ཆོག་དང་འབྲེལ་བར་བྱེད་འདོད་ན་མདོ་ལུགས་དང་
པའི་རས་བྲིས་སམ་བློས་བསླངས་ཀྱི་དཀྱིལ་འཁོར་ཡང་ཟུར་དུ་བཀྲམ་ཞིང་། མཆོད་ཡོན་དང་བྱུག་པ་
སོགས་མཆོད་པ་རྣམ་དྲུག་བརྒྱ་སྟོང་སོགས་སྐབས་དང་བསྟུན་ཏེ་མཛེས་པར་བཤམ། རྣམ་རྒྱལ་བུམ་པ་
དུང་ཆོས་གཟུངས་རྡོར་དང་བཅས་པ་གཡས་དང་། ལས་བུམ་གཡོན་དུ་བཀོད་ཅིང་མདུན་དུ་མཆོད་པ་
དང་བཅས་པ་སྟ་གོན་བྱ། སྟེགས་དམའ་བ་ཞིག་ཏུ་སྔོན་འགྲོ་མཆོད་གཏོར་ཡང་འདུ་བྱའོ།། དེ་ནས་



༄༅།སྨན་པའི་རྒྱལ་པོ་ལྔ་བཅུ་རྩ་གཅིག་གི་སྒྲུབ་ཐབས་དཀྱིལ་ཆོག་གི་རིམ་པ། 127
བདག་བསྐྱེད་བྱ་བའི་རིམ་པ་ལ། སྒྲུབ་པ་པོ་རྣམས་ཁྲུས་དང་གཙང་སྦྲ་དང་བཅས་པའི་སྒོ་ནས་སྐྱབས་
འགྲོ་སེམས་ བསྐྱེད་ ཚད་ མེད་ བཞི་ བསྒོམ་ པ་ སྔོན་ དུ་ བཏང་ ནས། བླ་ བརྒྱུད་ གསོལ་ འདེབས་ ནི།
འདྲེན་པ་ མཉམ་ མེད་ ཤཱཀྱའི་རྒྱལ་པོ་དང་། རྒྱལ་བའི་ཡབ་ གྱུར་རྗེ་བཙུན་
འཇམ་པའི་དབྱངས།། འདུལ་བ་འཛིན་པའི་མཁན་ཆེན་ཞི་བ་འཚོ།། གསོལ་
བ་འདེབས་སོ་ཟབ་གསལ་དངོས་གྲུབ་སྩོལ།། འཇམ་དཔལ་དབྱངས་དངོས་ཁྲི་
སྲོང་ལྡེ་བཙན་དང༌།། ས་ཡི་དབང་ཕྱུག་སད་ན་ལེགས་མཇིང་ཡོན།། མངའ་
བདག་ཆེན་པོ་ལྡེ་ཁྲི་རལ་བ་ཅན།། གསོལ་བ་འདེབས།། བསྟན་དགྲའི་གཤེད་
གྱུར་ལྷ་ལུང་དཔལ་རྡོ་རྗེ། བསྟན་ ལ་ སྲི་ ཞུ་ རབ་ དཀར་ འོད་ སྲུངས་ དང༌།།
བསྟན་པ་སྐྱོང་མཛད་དཔལ་འཁོར་བཙན་པོ་ལ།། གསོལ་བ་འདེབས། ས་
སྐྱོང་དམ་པ་སྐྱིད་ལྡེ་ཉི་མ་མགོན།། ས་སྟེང་ཆོས་ཀྱིས་བསྐྱངས་མཛད་བཀྲ་ཤིས་
ལྡེ།། ས་དབང་ལྷ་ཡི་བླ་མ་ཡེ་ཤེས་འོད།། གསོལ་བ་འདེབས།། བཀའ་ཁྲིམས་
ཆོས་ཀྱིས་བསྡམས་མཛད་ལྷ་ཡི་ལྡེ། བཀའ་རྟགས་ཆོས་དང་མཐུན་སྐྱོང་འོད་ཀྱི་
ལྡེ༎ བཀའ་ ཡིས་ དབང་ མཛད་ ལྷ་ གཅིག་ རྩེ་ ལྡེ་ ལ།། གསོལ་ བ་ འདེབས།།
མངའ་རིས་དགྲ་བཅོམ་བྱང་ཆུབ་ཚུལ་ཁྲིམས་དང་། ཞུ་ལྷན་པར་གྲགས་ཤེས་
རབ་གྲགས་ པའི་དཔལ། ར་ ས་ཆུ་ ལྷད་དར་ མ་ རྒྱལ་མཚན་ལ།། གསོལ་བ་
འདེབས།། གྲོ་མོ་ཆེ་བ་བདུད་རྩི་གྲགས་པ་དང་།། བསྟན་པའི་དཔལ་གྱུར་
སངས་སྒོམ་སེང་གེ་སྐྱབས།། བཤེས་གཉེན་ཆེན་པོ་ནམ་མཁའ་གྲགས་ པ་ལ།།
གསོལ་བ་ འདེབས།། དགྲ་ རྣམས་ བཅོམ་ པ་ གཞོན་ ནུའི་ མཚན་ ཅན་ དང་།།
སྡོམ་ཁྲིམས་རྣམ་དག་འདུལ་བ་མཛད་པའི་ཞབས།། འགྲོ་བའི་བླ་མ་འཇམ་
འབྱངས་ཆེན་པོ་ལ།། གསོལ་བ་འདེབས།། དཔང་སྟོན་ཆེན་པོ་རྒྱལ་མཚན་
དཔལ་བཟང་པོ།། འདུལ་བ་འཛིན་པ་དཔལ་ལྡན་བཟང་པོའི་ཞབས།། རྒྱུད་
ཆེན་འཇམ་དབྱངས་དགེ་འདུན་འཕེལ་བ་ལ།། གསོལ་བ་འདེབས།། མཁས་
པའི་དབང་ ཕྱུག་ ཆེན་ པོ་ བཀྲ་ ཤིས་ འཕགས།། གདམས་ པའི་ མཛོད་ འཛིན་
བརྩོན་འགྲུས་འཕགས་པ་དང༌།། སྐྱེས་མཆོག་སྲས་ཁང་བཟང་པོ་རྣམ་རྒྱལ་ལ།།



128
༄༅།བདུད་རྩི་སྨན་གྱི་མདོ་ཆོག
གསོལ་བ་འདེབས།། འཁོན་རིགས་ སྟོན་ པ་དཔལ་འབྱོར་ ལྷུན་ གྲུབ་ ཞབས།།
ཟུར་ཆེན་དཔལ་འབྱོར་འཕྲིན་ལས་རབ་རྒྱས་དང་།། རྒྱལ་བ་ངག་དབང་བློ་
བཟང་རྒྱ་མཚོ་ལ།། གསོལ་བ་འདེབས།། སྨྲ་བའི་དབང་ཕྱུག་བློ་གྲོས་རྒྱལ་
མཚན་དང༌།། སྒྲུབ་རྒྱུད་མངའ་བདག་ཆོས་སྐྱོང་རྒྱ་མཚོའི་དཔལ།། གྲུབ་པའི་
འཁོར་བསྒྱུར་སྟོབས་ལྡན་རྒྱ་མཚོ་ལ།། གསོལ་བ་འདེབས།། ཀུན་མཁྱེན་དཀོན་
མཆོག་འཇིགས་མེད་དབང་པོ་དང༌། འདྲེན་མཆོག་འཇིགས་མེད་རིག་པའི་
སེང་གེའི་ཞབས།། ཆོས་རྗེ་དཀོན་མཆོག་བསྟན་འཛིན་རབ་རྒྱས་ལ།། གསོལ་
བ་འདེབས།། མང་ཐོས་གཏེར་མཛོད་ཚེ་རིང་རྡོ་རྗེ་དང༌།། གཞུང་བརྒྱ་སྨྲ་བ་
གྲགས་པ་ ལྷུན་ གྱིས་ གྲུབ།། ངག་ དབང༌ བློ་ བཟང་ དོན་ གཉིས་ གྲུབ་ པ་ ལ།།
གསོལ་ བ་ འདེབས།། ལྷ་ བཙུན་ ཡེ་ ཤེས་ དོན་ གྲུབ་ རྒྱལ་ མཚན་ཆེ། ཡོངས་
འཛིན་བློ་ བཟང་ དཔལ་ ལྡན་ཆོས་འཕེལ་ཞབས། རྗེ་བཙུན་བློ་ བཟང་ཚུལ་
ཁྲིམས་རྒྱ་མཚོ་ལ།། གསོལ་བ་འདེབས།། མཐོང་ཐོས་དྲན་དང་རེག་པ་ཙམ་
གྱིས་ཀྱང་། ལས་སྒྲིབ་སྡུག་བསྔལ་དྲུངས་ནས་འབྱིན་མཛད་པའི།། སྨན་བླ་
བདེ་གཤེགས་བརྒྱུད་ཀྱི་ལྷ་ཚོགས་ལ།། གསོལ་བ་འདེབས།། དེ་ལྟར་གསོལ་བ་
བཏབ་པའི་བྱིན་མཐུ་ཡིས།། བདག་དང་མ་རྒན་སེམས་ཅན་ཐམས་ ཅད་ཀྱི།།
ཀུན་ཉོན་བག་ཆགས་དང་བཅས་གཏན་བྱང་སྟེ།། རྡོ་རྗེ་འཛིན་པའི་ས་མཆོག་
མྱུར་ཐོབ་ཤོག། ཅེས་བརྗོད། དེ་ནས་ཐལ་མོ་བཀན་པ་ལས་མཛུབ་མོ་ཅུང་ཟད་འགུགས་པ་དེ་
བཞིན་གཤེགས་པའི་རིགས་ཀྱི་དམ་ཚིག་གི་ཕྱག་རྒྱ་མགོ་ལ་བཞག་ནས། ཨོཾ་ཏ་ཐཱ་ག་ཏ་ཨུད་བྷ་བ་ཡེ་སྭཱཧཱ།
ཞེས་བརྗོད་ནས། ཕྱོགས་བཅུའི་སངས་རྒྱས་ཐམས་ཅད་ལ་དམིགས་ཏེ་ཐལ་མོ་སྦྱར་ནས། ཨོཾ་སརྦ་ཏ་ཐཱ་
ག་ཏ་ཀཱ་ཡ་ལཱ་ཀི་ཏྟ་བཛྲ་པྲ་ཎ་མེ་ན་སརྦ་ཏ་ཐཱ་ག་ཏ་བཛྲ་པཱ་ད་པནྡ་ནཾ་ཀ་རོ་མི། ཞེས་ཕྱག་བྱ་ཞིང་།
ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཇི་སྲིད་བྱང་ཆུབ་
སྙིང་པོ་ལ་མཆིས་ཀྱི་བར་དུ་བདག་ཉིད་དུས་ཐམས་ཅད་དུ་ཡོང་ཡེ་འབུལ་ན། སངས་རྒྱས་དང་བྱང་ཆུབ་
སེམས་དཔའ་ཆེན་པོ་རྣམས་ཀྱི་བདག་བཞེས་སུ་གསོལ། བདག་ལ་དངོས་གྲུབ་བླ་ན་མེད་པ་སྩལ་ཏུ་
གསོལ། ཞེས་ལུས་དབུལ་བར་བྱའོ།། དེ་ནས་མདོ་ཆོག་དང་སྦྲགས་པར་བྱེད་ཚེ། ཕྱོགས་བཅུ་དུས་
གསུམ་གྱི། ཞེས་པ་ནས། བཏང་སྙོམས་ལ་གནས་པར་བྱའོ།། ཞེས་པའི་བར་འདོན་ནས་ཁྱད་པར་གྱི་



༄༅།སྨན་པའི་རྒྱལ་པོ་ལྔ་བཅུ་རྩ་གཅིག་གི་སྒྲུབ་ཐབས་དཀྱིལ་ཆོག་གི་རིམ་པ། 129
སྐྱབས་སེམས་བྱ། མ་སྦྲགས་ཚེ། སངས་རྒྱས་ཆོས་དང་ཚོགས་མཆོག་ལ།། བྱང་ཆུབ་
བར་དུ་སྐྱབས་སུ་མཆི།། བདག་དང་གཞན་དོན་བསྒྲུབ་སླད་དུ།། བདག་གིས་
བྱང་ཆུབ་སེམས་བསྐྱེད་དོ།། ཕྱོགས་བཅུ་དག་ན་བཞུགས་པ་ཡི།། སངས་རྒྱས་
བྱང་ཆུབ་སེམས་དཔའ་གསོན།། བདག་གིས་རྫོགས་པའི་བྱང་ཆུབ་ཕྱིར། དེང་
ནས་བྱང་ཆུབ་ སེམས་བསྐྱེད་དོ།། ཞེས་ལན་གསུམ་བརྗོད་དེ་ཁྱད་པར་སྐྱབས་སེམས་བྱ།
རང་ཉིད་སྐད་ཅིག་གིས་བཅོམ་ལྡན་འདས་སྨན་གྱི་བླ་མའི་སྐུར་བཞེངས་པར་
གྱུར་པར་བསམས་ལ། སྔོན་འགྲོའི་མཆོད་གཏོར་རྣམས། ཨ་མྲྀ་ཏས་བསངས།
སྭ་བྷ་ཝས་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་
ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་པ་དང་གཏོར་མ་
རྣམས་ཕུལ་དུ་བྱུང་བའི་ལྷ་རྫས་ཁྱད་པར་གསུམ་ལྡན་དུ་གྱུར་པར་མོས་ལ། ཨོཾ་
བཛྲ་ཨ ཧཱུྃ། ཞེས་པ་ནས། བཛྲ་ཤཔྟ་ཨཱ༔ ཧཱུྃ་གི་བར་བརྗོད་དེ་མཆོད་པ་དང་།
ཨོཾ་ཨཀཱ་རོ་མུ་ཁཾ་སོགས་ལན་གསུམ་གྱིས་གཏོར་མ་བྱིན་གྱིས་བརླབས།
མགྲོན་སྤྱན་འདྲེན་པ་ནི། མགོན་པོ་ཀུན་གཤེགས་གདན་ལ་བཞུགས།།
ད་ལྟ་ སྙིགས་མ་ལྔ་ཡི་དུས།། གཤེགས་ ཤིང་བཞུགས་ པའི་གནས་ངན་ཡང་།།
ཤཱཀྱའི་བསྟན་པ་བསྲུང་བ་དང་།། བདག་ཅག་རྣམས་ལ་ཕན་གདགས་ཕྱིར།།
གནས་འདི་ཉིད་དུ་གཤེགས་སུ་གསོལ།། ཨོཾ་ཨེ་ཧེ་ཧི་ད་ཤ་དིཀ་ལོ་ཀ་པཱ་ལ་ས་པ་
རི་ཝཱ་ར་ས་མ་ཡེ་སྭཱཧཱ། ཨོཾ་ད་ཤ་དིཀ་ལོ་ཀ་པཱ་ལ་ས་པ་རི་ཝཱ་ར་ཨརྒྱུ། ནས། ཤཔྟ་
པྲ་ཏཱིཙྪ་སྭཱཧུས་མཆོད། ཨོཾ་ད་ཤ་དིཀ་ལོ་ཀ་པཱ་ལ་རིས་པ་རིཝཱ་ར་ན་མ༔ སརྦ་ཏ་ཐཱ་
ག་ཏ་ཧཱུཾ། ནས། བ་ལི ་ཏ་ཡེ་ སྭཱཧཱ། ཞེས་ལན་གསུམ་གྱིས་གཏོར་མ་ཕུལ།
ཕྱོགས་སྐྱོང་འཁོར་དང་བཅས་པ་ཐམས་ཅད་ལ།། མཆོད་པ་གཏོར་མ་བཟའ་
བཅའ་འབུལ་བ་འདི།། ལེགས་པར་གསོལ་ ཞིང་ བསྣོམ་དང་ཚིམ་མཛད་དེ།།
བདག་གི་ལས་འདིའི་འབྲས་བུ་མཆིས་པར་མཛོད།། ཨོྃ་ཨཱཿ ཧཱུྃ་བཛྲ་མུ ཕྱོགས་
སྐྱོང་རྣམས་ རང་ གནས་ སུ་ གཤེགས་ པར་ གྱུར། ཅེས་ སྔོན་ འགྲོ་ གཏོར་ མ་ བཏང་།
ཚོགས་ཞིང་གི་མཆོད་པ་བྱིན་གྱིས་བརླབས། རང་ཉིད་བཅོམ་ལྡན་འདས་སྨན་



130
༄༅།བདུད་རྩི་སྨན་གྱི་མདོ་ཆོག
གྱི་བླར་གསལ་བའི་ཐུགས་ཀའི་ས་བོན་གྱི་འོད་ཟེར་གྱིས་བླ་མ་དང་གཉིས་སུ་
མེད་པའི་བཅོམ་ལྡན་འདས་སྨན་བླའི་དཀྱིལ་འཁོར་ལ་སངས་རྒྱས་དང་བྱང་
ཆུབ་སེམས་ དཔའི་ཚོགས་ཀྱིས་ བསྐོར་ བ་ མདུན་ གྱི་ནམ་མཁར་སྤྱན་དྲངས།
འོད་ཟེར་རང་གི་སྙིང་གར་ཐིམ་པར་གྱུར། གང་གི་དྲིན་གྱིས་བདེ་ཆེན་གནས།།
སྐད་ཅིག་གིས་ནི་ཐོབ་འགྱུར་བ།། བླ་མ་རིན་ཆེན་ལྟ་བུ་ཡི།། རྡོ་རྗེ་ཅན་ཞབས་
པད་ལ་འདུད།། ཉོན་མོངས་ནད་ཀྱིས་རབ་གདུང་བའི།། འགྲོ་བ་ཀུན་ལ་ཡེ་
ཤེས་ཀྱི། བདུད་རྩིའི་གསོ་སྨན་སྦྱིན་མཛད་པའི།། སྨན་བླའི་ལྷ་ཚོགས་ལ་ཕྱག་
འཚལ།། ཨོཾ་སརྦ་ཏ་ཐཱ་ག་ཏ་ཨཧཱུྃ། ནས། ཤཔྟ་པྲ་ཏཱིཙྪ་སྭཱཧཱ། བདག་གིས་སྡིག་
པ་ བགྱིས་པ་རྣམས།། རྫོགས་ སངས་ རྒྱས་ཀྱིས་ མཁྱེན་ པ་ བཞིན།། དེ་ ལྟར་
བདག་གིས་སོ་སོར་བཤགས།། སླན་ཆད་དེ་ལྟར་ཡོང་མི་བགྱིད། སྲོག་ཆགས་
སྡུག་བསྔལ་ཞི་བྱའི་ཕྱིར།། བདག་ཉིད་ཇི་སྲིད་འཚོ་བར་དུ།། སངས་རྒྱས་ཆོས་
དང་དགེ་འདུན་ལ། གུས་པར་ཡང་དག་སྐྱབས་སུ་མཆི།། ཆོས་ཀྱི་ལོངས་སྤྱོད་
སྣ་ཚོགས་ལ། མཉམ་པར་བཞག་ནས་ཡི་རང་ངོ༌།། མི་རྟོག་བློ་གྲོས་བསྐྱེད་པའི་
ཕྱིར།། ཆོས་ཀྱི་འཁོར་ལོ་བསྐོར་བ་དང༌།། གདུལ་བྱ་ཇི་སྲིད་ཚིམ་བར་དུ།། མྱ་
ངན་མི་འདའ་གསོལ་བ་འདེབས། སྔོན་གྱི་རྒྱལ་བའི་སྲས་རྣམས་ཀྱིས།། སྨོན་
ལམ་ཇི་ལྟར་མཛད་ པ་ བཞིན།། བདག་ ཀྱང་ དགེ་ བའི་ སེམས་ ཀྱིས་ སུ།། དེ་
བཞིན་དུ་ ནི་ སྨོན་ལམ་འདེབས།། དཀོན་ མཆོག་ གསུམ་ ལ་ སྐྱབས་ སུ་ འགྲོ།།
བྱང་ཆུབ་སེམས་མཆོག་རབ་བསྐྱེད་དོ།། སེམས་ཅན་ཐམས་ཅད་བདེ་བ་དང་།
ནས། བཏང་སྙོམས་ལ་གནས་པར་གྱུར་ཅིག ཅེས་ཚོགས་ཞིང་ལ་བརྟེན་ནས་བསོད་
ནམས་ཀྱི་ཚོགས་བསག་ཅིང་། ཚོགས་ཞིང་རྣམས་རང་གནས་སུ་གཤེགས་པར་གྱུར།
ཅེས་བརྗོད། ཨོཾ་སྭ་བྷཱ་ལཱ་ཤུདྷ	སརྦ་དྷརྨ སྭ་བྷཱ་ཝཱ་ཤུ་དྷོ་ཉ་ཧཾ། ཨོཾ་ཤུ་ནྱ་ཏཱ་ཛྷ་
ན་བཛྲ་སྭ་བྷཱ་ཝ་ཨཱཏྨ་ཀོཉཧཾ། ཞེས་སྔགས་གཉིས་ཀྱི་དོན་དྲན་ཞིང་ཡེ་ཤེས་ཀྱི་
ཚོགས་བསག སྟོང་པའི་ངང་ལས་རོ་ལས་བྱུང་བའི་ཉི་མའི་དཀྱིལ་འཁོར་གྱི་
སྟེང་དུ་ཧཱུྃ་ལས་སྣ་ཚོགས་རྡོ་རྗེའི་ལྟེ་བ་ལ་ཧཱུཾ་གིས་མཚན་པ། དེ་ལས་འོད་ཟེར་
ile



༄༅།སྨན་པའི་རྒྱལ་པོ་ལྔ་བཅུ་རྩ་གཅིག་གི་སྒྲུབ་ཐབས་དཀྱིལ་ཆོག་གི་རིམ་པ། 131
འོག་ཏུ་འཕྲོས་པས་རྡོ་རྗེའི་ས་གཞི། ལོགས་སུ་འཕྲོས་པས་རྡོ་རྗེའི་རོ་བི། སྟེང་
དུ་འཕྲོས་པས་རྡོ་རྗེའི་གུར། གུར་གྱི་འོག་ར་བའི་སྟེང་དུ་རྡོ་རྗེའི་བླ་རེ་སྟེ་ཐམས་
ཅད་ཀྱང་རྡོ་རྗེ་འབར་བའི་རང་བཞིན་བར་མཚམས་མེད་པ་དུ་མ་བུ་གཅིག་ཏུ་
གྱུར་པའི་ཕྱི་རོལ་ཏུ་བསྐལ་བ་འཇིག་པའི་དུས་ཀྱི་མེ་ལྟ་བུའི་ཁ་དོག་སྣ་ལྔའི་མེ་
དཔུང་ཕྱོགས་ བཅུར་ འཕྲོ་ བར་ གྱུར། ཅེས་ བསྲུང་ འཁོར་ བསྒོམ། བདག་
བསྐྱེད་ཀྱི་སྐབས་སུ་གཞལ་ཡས་ཁང་དང་བཅས་པའི་ལྷ་ཚོགས་ཚང་བར་བསྒོམ་
པ་ཡང་སློབ་དཔོན་རྣམས་ཀྱི་བཞེད་པ་དང་མཐུན་པས་ཤིན་ཏུ་ལེགས་མོད།
འདིར་འཇུག་པ་བདེ་བའི་ཆེད་དུ་བྱ་སྤྱོད་ལ་མཁས་པའི་སློབ་དཔོན་གཉིས་ཀྱི་
དགོངས་པ་བཞིན་ལྷ་གཙོ་རྐྱང་བསྐྱེད་ཚུལ་ནི། དེ་ལྟར་བདག་གི་དེ་ཁོ་ན་ཉིད་
དོན་དམ་པར་སྤྲོས་པ་ཐམས་ཅད་དང་བྲལ་བ་ཇི་ལྟར་ཡིན་པ་དེ་བཞིན་དུ་ལྷའི་
དེ་ཁོ་ན་ཉིད་ཀྱང་དེ་ལྟར་ཡིན་པས། དེ་གཉིས་ཆུ་དང་འོ་མ་འདྲེས་པ་བཞིན་དུ་
དབྱེར་མི་ཕྱེད་པ་རྣམ་པར་མི་རྟོག་པའི་སྣང་བའི་སྒོ་དེ་ཉིད་དུ་བདག་དང་ལྷའི་
དེ་ཁོན་ཉིད་དབྱེར་མི་ཕྱེད་པའི་སྟོང་པ་ཉིད་དུ་གྱུར་པར་བསམས་པ་ནི་དོན་
དམ་པའི་ལྷའོ། སྟོང་པའི་ངང་ལས། ཏདྱཐཱ། ཨོཾ་བྷི་ཥ་ཚེ་བྷི་ཥ་ཚེ་མ་ཧཱ་བྷི་ཥ་
ཛེ་གྷོ་ཥ་ཛེ་རཱ་ཛ་ས་མུངྒ་ཏེ་སྭཱཧཱ། ཞེས་པའི་སྔགས་ཀྱི་གདངས་ཀྱི་རྣམ་པ་ནམ་
མཁའ་ལ་གྲག་པར་གྱུར་པར་བསམ་པ་ནི་སྒྲའི་ལྷའོ།། བདག་དང་ལྷའི་དེ་ཁོ་ན་
ཉིད་དབྱེར་མི་ཕྱེད་པའི་རྣམ་པ་ཅན་གྱི་རང་གི་སེམས་ཟླ་བའི་དཀྱིལ་འཁོར་དུ་
གྱུར་པའི་སྟེང་དུ། སྔགས་ཀྱི་གདངས་ཀྱི་རྣམ་པ་ནམ་མཁའ་ལ་གྲག་པ་དེ་ཉིད་
ཤིན་ཏུ་དག་པའི་དངུལ་ཆུ་གསེར་གྱི་ཕྱེ་མ་ལ་ཞེན་པ་ལྟར་ཡིག་འབྲུ་བྲིས་པའི་
རྣམ་པ་ཅན་དུ་འཁོད་པ་ཡོངས་སུ་གྱུར་པ་ལས་ཨ་རུ་རའི་ སྡོང་བུ་ཡལ་ག་ལོ་
འདབ་འབྲས་བུ་དང་བཅས་པའི་སྟེང་དུ། ཏདྱ་ཐཱ་ཨོ་བྷི་ཥ་ཛཱི། ནས། མུངྒ་ཏེ་
སྭཱཧཱ། ཞེས་པས་མཚན་པར་གྱུར་པར་བསམ་པ་ནི་ཡི་གེའི་ལྷའོ།། ཟླ་བ་ཕྱག་
མཚན་སྔགས་དང་བཅས་པ་ལས་འོད་ཟེར་སྣ་ཚོགས་བྱུང་བའི་རྩེ་མོ་ལས་སྨན་གྱི་
བླ་མའི་ལྷའི་གཟུགས་དཔག་ཏུ་མེད་པ་བྱུང་ནས་ནམ་མཁའི་དབྱིངས་ཐམས་



132
༄༅།བདུད་རྩི་སྨན་གྱི་མདོ་ཆོག
ཅད་ཁྱབ་པར་བྱས། རྒྱལ་བ་ཐམས་ཅད་ལ་མཆོད་པའི་སྤྲིན་ཆེན་པོ་སྤྲུལ་པས་
ལེགས་པར་མཆོད། གཞན་ཡང་སྤྲིན་ཆེན་པོ་སྤྲུལ་པ་ལས་བདུད་རྩིའི་ཆར་རྒྱུན་
བབས་པས་དམྱལ་བ་ལ་སོགས་པའི་འགྲོ་བ་ཐམས་ཅད་ཀྱི་སྡུག་བསྔལ་ཀྱི་མེ་
རྣམས་ཞི་ཞིང་བདེ་བས་ཚིམ་པར་བྱས་ནས་ལྷའི་སྐུ་དང་བཅས་པའི་འོད་ཟེར་
སླར་ལོག་ནས། རང་གི་སེམས་ཟླ་བའི་དཀྱིལ་འཁོར་ཕྱག་མཚན་སྔགས་དང་
བཅས་པ་ལ་ཞུགས་པ་ཡོངས་སུ་གྱུར་པ་ལས། རང་ཉིད་བཅོམ་ལྡན་འདས་སྨན་
པའི་རྒྱལ་པོ་སྐུ་མདོག་སྔོན་པོ། ཕྱག་གཡས་མཆོག་སྦྱིན་གྱི་ཕྱག་རྒྱས་ཨ་རུ་ར་
དང་། གཡོན་ མཉམ་ གཞག་ གི་ སྟེང་ ན་ བདུད་ རྩིས་ གང་ བའི་ ལྷུང་ བཟེད་
བསྣམས་པ། སྐུ་ལ་ཆོས་གོས་ངུར་སྨྲིག་གི་མདོག་ཅན་གསུམ་མཛེས་པར་གསོལ་
ཞིང༌། མཚན་དང་དཔེ་བྱད་ཀྱིས་སྤྲས་པ། ཞབས་གཉིས་རྡོ་རྗེ་སྐྱིལ་ཀྲུང་གིས་
འོད་ཟེར་འབར་བའི་དབུས་ན་བཞུགས་པའོ།། ཞེས་བསམ་ཞིང་བསྒོམ་པ་ནི་
གཟུགས་ཀྱི་ལྷའོ།། རང་གི་སྤྱི་བོར་ཨོཾ་ལས་འཁོར་ལོ་དཀར་པོའི་ལྟེ་བར་ཨོཾ་གྱིས་
མཚན་པ། མགྲིན་པར་ཨཱུ ་ལས་པདྨ་དམར་པོའི་ལྟེ་བར་ཨཱ༔ ་ས་མཚན་པ།
ཐུགས་ཀར་ཧཱུྃ་ལས་རྡོ་རྗེ་སྔོན་པའི་ལྟེ་བར་ཧཱུྃ་གིས་མཚན་པར་གྱུར། དེ་བཞིན་
གཤེགས་པའི་རིགས་ཀྱི་དམ་རྒྱ་བཅིངས་ཏེ། སྙིང་ག་དང༌། སྨིན་མཚམས།
མགྲིན་པ། དཔུང་མགོ་གཡས་གཡོན་རྣམས་སུ་རེག་ལ། ཨོཾ་ཏ་ཐཱ་ག་ཏ་ཨུད་བྷ་
བ་ཡེ་སྭཱཧཱ། ཞེས་ལན་ལྔ་བརྗོད་ཅིང་བྱིན་གྱི་བརླབས་པ་ནི་ཕྱག་རྒྱའི་ལྷའོ།།
རང་ལྷར་གསལ་བ་ལ་དམིགས་ནས་དཔྱད་འཇོག་གི་བསྒོམ་དང་འབྲེལ་བར་
ཟབ་གསལ་དབྱེར་མེད་ཀྱི་རྣལ་འབྱོར་སྐྱོང་བ་ནི་མཚན་མའི་ལྷའོ།། རང་གི་
ཐུགས་ཀའི་ཧཱུྃ་ལས་འོད་ཟེར་འཕྲོས། རང་བཞིན་གྱི་གནས་ནས་ཡེ་ཤེས་པ་དང་
དབང་གིས་ལྷ་རྣམས་སྤྱན་དྲངས། ཛི་ན་ཛིཀ། བཛྲ་སམ་ཡ་ཛ༔ ཇ ཧཱུཾ་བཾ་
ཧོ༔ གཉིས་སུ་མེད་པར་གྱུར། དབང་གི་ལྷ་རྣམས་ཀྱིས་དབང་བསྐུར། མི་
བསྐྱོད་པས་དབུ་བརྒྱན་པར་གྱུར། བདག་བསྐྱེད་ཀྱི་མཆོད་པ་གོང་ལྟར་བྱིན་
གྱིས་བརླབས་ལ། ཨོཾ་སརྦ་ཏ་ཐཱ་ག་ཏ་ཨ ཧཱུྃ། ནས། ཤཔྟའི་བར་གྱིས་མཆོད། །



༄༅།སྨན་པའི་རྒྱལ་པོ་ལྔ་བཅུ་རྩ་གཅིག་གི་སྒྲུབ་ཐབས་དཀྱིལ་ཆོག་གི་རིམ་པ། 133
ཐུགས་རྗེ་ཀུན་ལ་སྙོམས་པའི་ཞེས་སོགས་ཀྱིས་བསྟོད། དེ་ནས་བཟླས་བརྗོད་
ཡན་ལག་བཞིའི་བསམ་གཏམ་བསྒོམ་པའི་ཚུལ་ཞིབ་པར་སྔགས་རིམ་ཆེན་པོ་
ལས་གསུངས་པ་ལྟར། དམིགས་པ་ལྷའི་འཁོར་ལོ་ལ་དམིགས་ཤིང་རྣམ་པ་རངས་
བཞིན་མེད་པའི་སྟོང་པ་ཉིད་དང་འབྲེལ་བའི་ཟབ་གསལ་གཉིས་མེད་ཀྱི་རྣལ་
འབྱོར་ལ་བརྟེན་ནས་ང་རྒྱལ་དང་གསལ་སྣང་བསྒྲུབ་པ་དང་། མེ་དང་སྒྲ་ལ་
གནས་པའི་བསམ་གཏན་དང་། སྒྲ་མཐའི་བསམ་གཏན་སོགས་ཞི་ལྷག་ཟུང་
འབྲེལ་གྱི་ཏིང་ངེ་འཛིན་ལ་ ཅི་ནུས་སུ་བསླབ་ པ་ནི་ དོན་ གྱི་ གཙོ་བོ་ཡིན་ལ།
བསྒོམས་པས་སྐྱོ་ན་བཟླས་པ་བྱ་བ་ལ། ཨོཾ་གུ་རུ་སརྦ་ཏ་ཐཱ་ག་ཏ་ཀཱ་ཡ་ཝཱ་ཀྱི་ཏྟ་པྲ་
ཎ་མེ་ན་སརྦ་ཏ་ཐཱ་ག་ཏ་བཛྲ་པཱ་བནྡ་ནཾ་ཀ་རོ་མི། ཞེས་བླ་མ་དང་ལྷ་ལ་ཕྱག་བྱས།
ལས་མཐུན་གྱི་ཕྲེང་བ་སྙིམ་པར་བཅུག་ལ། ཨོ་བྷ་ག་ཝ་ཏི་སིདྡྷི་སིནྡྷ་ཡ། སིདྷ་རྗེ་
སཱཧཱ། ལན་བདུན་བཟླས ། རང་གི་ཐུགས་ཀར་ཟླ་བའི་དཀྱིལ་འཁོར་ གྱི་
དབུས་སུ་ཧཱུཾ་ཡིག་གི་མཐར་སྔགས་ཕྲེང་གིས་བསྐོར་བ་ལས་འོད་ཟེར་འཕྲོས།
རྒྱལ་བ་སྲས་བཅས་ཐམས་ཅད་ཀྱི་བྱིན་རླབས་ནུས་མཐུ་དང་བཅས་པ་བསྡུསཏེ་
སྔགས་ཕྲེང་ལ་ཐིམ། དེ་ལས་འོད་དང་བདུད་རྩིའི་རྒྱུན་བྱུང་རང་གཞན་ཐམས་
ཅད་ཀྱི་སྡུག་བསྔལ་དང་སྡིག་སྒྲིབ་ཐམས་ཅད་སྦྱངས་ནས་དངོས་གྲུབ་ཐོབ་པར་
བསམས་ལ། ཏདྱ་ཐཱ། གྷུ་མེ་གྷུ་མེ། ཨི་མི་ནི་མི་ཧི་མ་ཏི་མ་ཏི་སཔྟ་ཏ་ཐཱ་ག་ཏ་
ས་མཱ་དྷུ་བྷིཥི་ཏེ། ཨ་ཏེ་མ་ཏེ། པཱ་ལེ་པཱ་པཾ་ཤོ་དྷ་ནི། སརྦ་པཱ་པཾ་ནཱ་ཤཱ་ཡ་མ་མ་
བུདྡྷ་བུདྡྷོ་ཏྟ་མེ། ཨུ་མེ་ཀུ་མེ། བུདྡྷ་ཀྵེ་ཏྲ་པ་རི་ཤོ་དྷ་ནི། དྷ་མེ་ནི་དྷ་མེ་མེ་རུ་མེ་
རུ་མེ་རུ་ཤི་ཁ་རེ། སརྦ་ཨ་ཀཱ་ལ་མྲྀ་ཏུ། ནི་བཱ་རེ་ཎི། བུདྡྷེ་སུ་བུདྡྷེ་བུདྡྷ་ཨ་དྷི་ཊཱི་ན།
རཀྵནུ་མེ། སརྦ་དེ་བ། ས་མེ་ཨ་ས་མེ་སྨནཱ་ཧ་རནུ། སརྦ་བུདྡྷ་བོ་དྷི་སཏྭ། ཤ་
མེ་ཤ་མེ་པྲ་ཤ་མཆུ་མེ། སརྦ་ཨི་ཁྱུ་བ་དྲ་བ་བྱཱ་ཏ་ཡ པཱུ་ར་ཎི་པཱུ་ར་ཎེ་པཱུ་ར་ཡ་
མེ། ས རྦ་ཨཱ་ ཤཱ་ཡ། བོ་དཱུརྱ་པྲ་ཏི་བྷཱ་སེ་སརྦ་པ་པོ་ཀྵ་ཡངྐ་རི་སཱཧཱ། ཞེས་
གཟུངས་རིང་དང༌། ཏདྱ་ཐཱ། ཨོཾ་བྷི་ཥ་ཛེ་བྷི་ཥ་ཛེ་མཧཱ་བྷི་ཥ་ཛེ་གྷོ་ཥ་ཛྭ་རཱ་ཛ་ས་
མུངྒ་ཏེ་སྭཱཧཱ། ཞེས་སྙིང་པོ་ཅི་འགྲུབ་བཟླས་ལ། ཡིག་བརྒྱས་ལྷག་ཆད་བསྐང་།



134
༄༅།བདུད་རྩི་སྨན་གྱི་མདོ་ཆོག
བདག་བསྐྱེད་ཀྱི་ཡེ་ཤེས་པ་མདུན་གྱི་ནམ་མཁའ་བྱོན་པར་གྱུར། བཅོམ་ལྡན་
འདས་བདག་དང་སེམས་ཅན་ ཐམས་ཅད་ལ་ དངོས་གྲུབ་མ་ལུས་པ་སྩལ་ཏུ་
གསོལ། གོང་ལྟར་མཆོད་བསྟོད་མདོར་བསྡུས་བྱ་ཞིང་། ཡིག་བརྒྱ་བརྗོད།
བཛྲ་མུ༔ ཡེ་ཤེས་པ་རང་གནས་སུ་གཤེགས་ཤིང༌། རང་དམ་ཚིག་པར་གསལ་
བའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུཾ་གིས་མཚན་པར་གྱུར་པར་
བསམས་ལ་དགེ་བ་བསྔོ་པར་བྱའོ།། །།
དེ་ནས་བུམ་པ་བསྒྲུབ་པ་ནི། བུམ་པ་གཉིས་ཨ་མྲྀ་ཏས་བསངས། ཤུ་ནྱ་
ཏཱ ས་སྦྱངས། བུམ་པ་རྣམས་སྟོང་བ་ཉིད་དུ་གྱུར། སྟོང་བའི་ངང་ལས་པཾཐཾ་
ལས་བྱུང་བའི་རིན་པོ་ཆེའི་བུམ་པ་དཀར་པོ་ལྟོ་བ་ཆེ་བ། མགྲིན་པ་རིང་བ།
མཆུ་འཕྱང་བ་ལ་སོགས་པ་མཚན་ཉིད་ཐམས་ཅད་དང་ལྡན་པར་གྱུར། ཨོཾ་ཏཱ སྟེ་
ཏཱ སྟེ་མཧཱ་ཏཱ སྟེ་སྭཱཧཱ། ལན་གཉིས། ལྷའི་ཆུ་བོ་གངྒ་དང་བུམ་པའི་ཆུ་དབྱེར་
མེད་ཕྱེད་པ་གྱུར། རྣམ་རྒྱལ་བུམ་པའི་ནང་དུ་པདྨ་འདབ་མ་རིམ་པ་གསུམ་
དང་ལྡན་པའི་དབུས་སུ་ བཅོམ་ལྡན་འདས་སྨན་པའི་རྒྱལ་པོ། ཞེས་པ་ནས།
རང་རང་གི་སྲས་དང་བཙུན་མོ་གཡོག་འཁོར་དང་བཅས་པའོ།། ཞེས་པའི་བར་
མདུན་བསྐྱེད་ལྟར་ལ། རྒྱུད་སྡེ་འོག་མའི་སྐབས་སུ་མཚན་མའི་ལྷ་མ་བསྐྱེད་ཀྱང་
རུང་བས་འདིར་མ་འགོད་དོ།། ལས་བུམ་གྱི་ནང་དུ་པད་ཉིའི་ལྡན་ལ་ཁྲོ་བོ་
བདུད་རྩི་འཁྱིལ་བ་སྐུ་མདོག་ལྗང་སྔོན་ཞལ་གཅིག་ཕྱག་གཉིས་ཀྱི་གཡས་སྣ་
ཚོགས་རྡོ་རྗེ་འཕྱར་ཞིང༌། གཡོན་དེས་ཡུ་བ་བྱས་པའི་དྲིལ་བུ་དཀུར་བརྟེན་པ།
ཁྲོ་བོའི་ཉམས་དང་ལྡན་ཞིང་ སྟག་ལྤགས་ཀྱི་ ཤམ་ ཐབས་ གསོལ་བ། ཞབས་
གཡས་བསྐུམས་ཞིང་གཡོན་བརྐྱང་གི་སྟབས་ཀྱིས་བཞུགས་པ། ལྷ་ཐམས་ཅད་
ཀྱི་སྤྱི་བོར་ཨོཾ་ལས་འཁོར་ལོ་ནས། ཧཱུྃ་གིས་མཚན་པར་གྱུར། ཐུགས་ཀའི་ཧཱུྃ་གི་
འོད་ཟེར་གྱིས་རང་བཞིན་གྱི་གནས་ནས་བསྒོམས་པ་དང་འདྲ་བའི་ཡེ་ཤེས་པ་
རྣམས་སྤྱན་དྲངས། ཨོཾ་སརྦ་ཏ་ཐཱ་ག་ཏ་ཨ ཧཱུྃ། ནས། ཤ་ལྟའི་བར་གྱི་མཆོད།
ཛ༔ ཧཱུྃ་བཾ་ཧོ༔ གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུྃ་ལས་འོད་



༄༅།སྨན་པའི་རྒྱལ་པོ་ལྔ་བཅུ་རྩ་གཅིག་གི་སྒྲུབ་ཐབས་དཀྱིལ་ཆོག་གི་རིམ་པ། 135
ཟེར་འཕྲོས། དབང་གིས་ལྷ་རྣམས་སྤྱན་དྲངས། ཨོཾ་པཉྩ་ཀུ་ལ་ས་པ་རི་ཝཱ་ར་ཨ
རྒྱུ་སོགས་ཀྱིས་མཆོད། དེ་བཞིན་གཤེགས་པ་ཐམས་ཅད་ཀྱི་འདི་ལ་མངོན་པར་
དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱི་ཡེ་ཤེས་ཀྱི་
བདུད་རྩིས་གང་བའི་བུམ་པ་ཐོགས་ནས། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་
མ་ཡ་ཤྲཱི་ཡེ་ཧཱུྃ། ཞེས་གསུངས་ཤིང་བུམ་པའི་ཆུས་དབང་བསྐུར། ལུས་ཐམས་
ཅད་གང་། དྲི་མ་དག ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་
ལས་རིགས་ཀྱི་བདག་པོ་སོ་སོས་དབུ་བརྒྱན་ཅིང༌། དབང་གི་ལྷ་རྣམས་དེ་ཉིད་
ལ་ཐིམ་པར་གྱུར། མཆོད་པ་བྱིན་གྱི་བརླབས་ལ། ཆོས་དབྱིངས་རྣམ་དག་ཡེ་
ཤེས་རང་བཞིན་ལས། སྒྱུ་མའི་རྣམ་འཕྲུལ་ལྷ་མོ་མཆོད་ཡོན་མ།། བཅོམ་ལྡན་
བུམ་པའི་ལྷ་ཚོགས་མཉེས་ཕྱིར་འབུལ། རྡོ་རྗེ་མཆོད་ཡོན་མ་ཡིས་མཉེས་གྱུར་
ཅིག ཨོཾ་ཏ་ཐཱ་ག་ཏ་བྷི་ཥ་ཛེ་གུ་རུ་བཻཌཱུརྱ་པྲ་བྷ་རཱ་ཛ་ས་པ་རི་ལཱ་ར་ཨགྷཾ་པྲ་ཏི་ཙྪ་
ཧཱུྃ་སྭཱཧཱ། དེ་བཞིན་དུ་མཆོད་ཡོན་གྱི་གནས་སུ་ཞབས་བསིལ་སོགས་དང་། ཨ
གྷཾ་གྱི་གནས་སུ་པཱརྱ་སོགས་སྦྱར་ཏེ་མཆོད། རྣམ་བུམ་གྱི་ལྷ་ལ། ཐུགས་རྗེ་ཀུན་
ལ། ནས། འོད་ལ་ཕྱག་འཚལ་ལོ། ཆོས་སྐུ་ནམ་མཁའ་བཞིན་དུ་དབྱེར་མེད་
ཀྱང་།། གཟུགས་སྐུ་འཇའ་ཚོན་བཞིན་དུ་སོ་སོར་གསལ།། ཐབས་དང་ཤེས་
རབ་མཆོག་ལ་མངའ་བརྙེས་པའི།། རིགས་ལྔ་བདེ་བར་གཤེགས་ལ་ཕྱག་འཚལ་
ལོ།། ལས་བུམ་གྱི་ལྷ་ལ། ཧཱུྃ་འཇིགས་པའི་ཧཱུཾ་སྒྲ། ནས། དགྲ་ལ་ཕྱག་འཚལ་
ལོ།། ཞེས་བསྟོད། དུང་ཆོས་ཀྱི་ཆུ་ལ་དམིགས་ནས། ཨོཾ་བཛྲ་ཨམྲྀ་ཏ་ཨུ་ད་ཀ་
ཧཱུྃ་དང་། ཨོཾ་ཨཱ༔ ཧཱུྃ། ལན་བདུན། དུང་ཆོས་ཀྱི་ཆུ་ཡེ་ཤེས་ཀྱིས་བདུད་རྩིར་
བྱས་པའི་རྡོ་རྗེའི་རྡུལ་ཕྲ་རབ་ཀྱི་རང་བཞིན་དུ་གྱུར་པར་བསམས་ལ། ཧཱུྃ་རང་
གི་ཐུགས་ཀ་ནས་སྔགས་ཀྱི་ཕྲེང་བ་གཟུངས་ཐག་ལ་འཁྲིལ་ཏེ་སོང་བས་བུམ་པའི་
ལྷ་རྣམས་ཀྱི་ཐུགས་རྒྱུད་བསྐུལ། སྐུ་ལས་བདུད་རྩིའི་རྒྱུན་བབས་པས་བུམ་པའི་
ཆུ་དང་རོ་གཅིག་ཏུ་གྱུར་པར་མོས་ལ། གཟུངས་རིང་ལན་བདུན་དང་། སྙིང་
བོ་བརྒྱ་རྩ་བརྒྱད། ལས་བུམ་ལ། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕགས།



136
༄༅།བདུད་རྩི་སྨན་གྱི་མདོ་ཆོག
ཅེས་བརྒྱ་རྩ། ཐུན་མོང་དུ། ཨོཾ་ཨཱཿ ཧཱུཾ། བརྒྱ་རྩ་བརྒྱད་བཟླས། ཡིག་བརྒྱ་
ལན་གསུམ་བརྗོད་དེ་གཟུངས་ཐག་བསྡུ། སྙིང་པོའི་སྔགས་ཀྱི་མཐར། ཧཱུྃ་ལན་
བདུན་གྱིས་དུང་ཆོས་ཀྱི་ཆུས་མཆོད་ཡོན་དང༌། ལས་སྔགས་ཀྱིས་མེ་ཏོག་དཀར་
པོ་བུམ་པ་རྣམས་སུ་གསུམ་གསུམ་གཞུག ཨོཾ་སརྦ་ཏ་ཐཱ་ག་ཏ་པུཎྜེ་སོགས་ཀྱིས་
མཆོད། ལས་བུམ་གྱི་ཆུས་བསངས་ཤིང་ལས་སྔགས་བརྗོད་དེ། ཇི་སྲིད་དཀྱིལ་
འཁོར་གྱི་བྱ་བ་རྣམས་མ་རྫོགས་པ་དེ་སྲིད་དུ་བགེགས་རྣམ་པར་བཟློག་པའི་
འཕྲིན་ལས་མཛོད་ ཅིག ཅེས་ལས་ ལྷར་འཕྲིན་ལས་བཅོལ། ཨོཾ་ ཁྱེད་ཀྱིས་
སེམས་ཅན་ནས། མཛད་དུ་གསོལ།། བུམ་པའི་ལྷ་རྣམས་ཀྱི་ཡེ་ཤེས་པ་རང་
བཞིན་གྱི་གནས་སུ་གཤེགས། དམ་ཚིག་པ་རྣམས་འོད་དུ་ཞུ་ནས་བུམ་པའི་ཆུ་
དང་རོ་གཅིག་ཏུ་གྱུར། ཅེས་བརྗོད་དོ། ། ། །
དེ་ནས་ མདུན་བསྐྱེད་ བསྒྲུབ་ པ་ ལ། སྨན་ མདོ་ བརྒྱད་ བརྒྱ་ པ་ དང་།
བཻཌཱུརྱའི་འོད་ཀྱི་གཟུངས་མདོ་གཉིས་པོ་འདིའི་རྩ་བའི་གཞུང་ཡིན་ལ། འདི་ལ་
མཁན་ཆེན་བོ་དྷི་ས་ཏྭ་སོགས་མཁས་པ་རྣམས་ཀྱིས་མདོ་ཕྱོགས་རྐྱང་པར་བཀྲལ་
བ་དང༌། རྒྱུད་སྡེའི་ལུགས་སུ་འགྲེལ་ལུགས་གཉིས་སྣང་བས། དང་པོ་ལྟར་ན་
མདོ་ཆོག་དང་མཐུན་པའི་དཀྱིལ་འཁོར་ལ་བརྟེན་ནས་ཕྱག་མཆོད་ཐུགས་དམ་
བསྐུལ་བའི་རིམ་པ་ཡིད་བཞིན་དབང་རྒྱལ་ལྟར་བྱ་བ་ལས། གཞན་དཀྱིལ་
འཁོར་སྒྲུབ་མཆོད་བདག་བསྐྱེད་བུམ་སྒྲུབ་དབང་བསྐུར་རྗེས་གནང་སོགས་ཀྱི་
ཐ་སྙད་མེད་ལ། ཕྱི་མའི་ལུགས་ལྟར་ན་བྱ་རྒྱུད་དེ་བཞིན་གཤེགས་པའི་རིགས་
ཀྱི་་༌གཙོ་བོར་གཏོགས་པས། ཐོག་མར་སྨིན་བྱེད་ཀྱི་དབང་དང་རྗེས་གནང་
ཐོབ་པར་བྱས་ནས་དམ་ཚིག་དང་སྡོམ་པ་རྣམས་ཚུལ་བཞིན་བསྲུང་བའི་གང་
ཟག་གིས། ལས་རུང་གི་བསྙེན་པ་སྔོན་དུ་བཏང་ནས། དཀྱིལ་འཁོར་སྒྲུབ་
མཆོད་དང་རང་ཉིད་བདག་འཇུག་བླང་བ་དང་སློབ་མ་ལ་དབང་བསྐུར་བ་
སོགསབྱ་བ་ཡིན་པས། མདོ་སྔགས་གང་ལ་བརྟེན་རྒྱུ་ཡིན་པ་དེ་ལེགས་པར་ཁྱད་
ཕྱེད་པ་གལ་ཆེ་ཞིང་། ཕ་བོང་ཁ་བ་སོགས་ཀྱི་དཀྱིལ་ཆོག་ཏུ་མདོ་སྔགས་སྦྲགས་



༄༅།སྨན་པའི་རྒྱལ་པོ་ལྔ་བཅུ་རྩ་གཅིག་གི་སྒྲུབ་ཐབས་དཀྱིལ་ཆོག་གི་རིམ་པ། 137
སྒྲུབ་ཏུ་གསུངས་པ་ནི། སྔགས་ཕྱོགས་ཀྱི་དཀྱིལ་འཁོར་ལ་མདོ་ཆོག་སྦྱར་བ་མ་
ཡིན་པར། རང་དང་སྦྱིན་བདག་སོགས་ཀྱིས་ཚོགས་གསོག་པ་དང་ལྷའི་ཐུགས་
རྒྱུད་བསྐུལ་ཏེ་ཕྱག་མཆོད་སྨོན་ལམ་གདབ་པ་སོགས་ཀྱི་ཆེད་དུ་དཀྱིལ་འཁོར་ .
གཉིས་ཀ་ལ་བརྟེན་པའི་ལུགས་སུ་སྣང་མོད། དེང་དུས་ཀྱི་བློ་ཆུང་ཕལ་ཆེར་
གྱིས་དེ་ལྟར་ཡིན་པའི་ཚུལ་ད་དུང་མ་ངེས་པར་འདུག་གོ། འོ་ན་དཀྱིལ་འཁོར་
གཉིས་ཀ་ལ་བརྟེན་པ་གང་ལས་ཤེས་སྙམ་ན། མདོ་ཕྱོགས་ཀྱི་དཀྱིལ་འཁོར་ནི་
ས་གཞི་དང་། གནས་ཁང་དང་། གདན་ཁྲི། མཆོད་པ་བྱིན་བརླབ་སྟེ་བྱིན་
བརླབ་བཞི་སྐོར་ཟུར་དུ་མཛད་པས་ཤེས་ལ། སྔགས་ཕྱོགས་ཀྱི་དཀྱིལ་འཁོར་ནི་
གཞལ་ཡས་ཁང་གི་རྒྱུད་སྡེ་དང་མཐུན་པར་བསྐྱེད་པར་མཛད་པས་ཤེས་དགོས་
པར་སྣང་བས། དེ་ཙམ་ཞིག་ནི་མདོ་སྔགས་ཀྱི་དཀའ་གནང་མ་ཡིན་མོད་ཀྱི།
དེང་སང་གི་སྨན་བླའི་ཟབ་གནད་དུ་སྣང་བས་མན་ངག་གི་ཚུལ་དུ་ཅུང་ཟད་
སྤྲོས་པ་ལགས་སོ།། མདོ་ཆོག་སྦྲགས་སྒྲུབ་བྱེད་ཚེ། མདོ་དཀྱིལ་མཆོད་པ་ཟུར་
བཤམ་ལ་དམིགས་ཏེ། དཀོན་མཆོག་གསུམ་གྱི་བདེན་པ་དང༌། ཞེས་པ་ནས།
སྟོབས་ཀྱིས་དེ་བཞིན་ཉིད་དུ་གྱུར་ཅིག ཅེས་པའི་བར་བརྗོད། དེ་ནས་སྔགས་
དཀྱིལ་ཨ་མྲྀ་ཏས་བསངས། ཨོཾ་སྭ་བྷཱ་ལཱ། ནས། མེ་དཔུང་ཕྱོགས་བཅུར་འཕྲོ་
བར་གྱུར། ར་བའི་ནང་དུ་རིན་པོ་ཆེ་དུ་མ་ལས་བྱས་པའི་ས་གཞི་གསེར་གྱི་བྱེ་མ་
བརྡལ་བར་གྱུར། ཨོ་ཙ་ལ་བཱི་ཧཱུྃ་སྭཱཧཱ། དེའི་སྟེང་དུ་འོ་མའི་རྒྱ་མཚོ་ཆེན་པོ་ཉ་
ལྕིབས་ལ་སོགས་པའི་སྐྱོན་དང་བྲལ་བ། པདྨ་དང་ཨུཏྤལ་ལ་སོགས་པའི་མེ་ཏོག་
གིས་བརྒྱན་པ། རིན་པོ་ཆེའི་བྱའི་ཚོགས་མང་པོ་ལྡིང་པར་གྱུར། ཨོཾ་བི་མ་ལ་དྷ་
ཧ་ཧཱུྃ། དེའི་དབུས་སུ་རི་རབ་གྲུ་བཞི་པ་ངོས་བཞི་ནས་གསེར་དང་། དངུལ་
དང༌། ཨིནྡྲ་ནཱི་ལ་དང་། སྤུར་ལོང་ལས་བྱས་པའི་ཐེམ་སྐས་ཀྱི་ཕྲེང་བས་བརྒྱན་
པ། མཐའ་ཐོག་ཐག་དཔག་བསམ་གྱི་ཤིང་ལེགས་པར་འཁྲུངས་པ་ལ་རྣམ་པར་
རྒྱལ་པའི་བ་དན་སྟོང་འཕུར་བས་བརྒྱན་པ། དེའི་སྟེང་དུ་པད་མའི་སྡོང་བུ་
རིན་པོ་ཆེ་དུ་མས་བརྒྱན་པའི་རིན་པོ་ཆེ་སྣ་ཚོགས་ཀྱིས་འདབ་མ་ཅན། གསེར་



138
༄༅།།བདུད་རྩི་སྨན་གྱི་མདོ་ཆོག
གྱི་ཟེ་བ་དང་། སྤུར་ལོང་གི་ཟེའུ་འབྲུ་དང་ལྡན་པ། སྙིང་པོའི་ཐོག་ལ་དངུལ་གྱི་
རི་མོས་བསྐོར་བ། དཔག་ཚད་དུ་མའི་ཁྱོན་ཅན་རི་རབ་ཀྱི་དབུས་བརྡོལ་ནས་
བྱུང་ཞིང་། དེ་ལས་ཀྱང་པདྨའི་དྲ་བ་གཞན་བརྒྱ་སྟོང་ཁྲི་བྱེ་བ་རྙེད་བྱུང་བར་
གྱུར་པར་བསམ། ཕྱག་འཚལ་པའི་ཐལ་མོ་ལས་ཕན་ཚུན་བསྣོལ་ཏེ་གཡས་པའི་
མཐེ་བོས་གཡོན་པའི་མཐེ་བོང་མནན་ལ།: ན་མ༔ སརྦ་ཏ་ཐཱ་ག་ཏ་ནཾ་སརྦ་ཐ་ཁཾ་
ཨུངྒ་ཏེ་སྤ་ར་ཎ་ཧི་མཾ་ག་ག་ན་ཁཾ་སྭཱཧཱ། ཞེས་ལན་བརྒྱ་བཟླས་ལ་བྱིན་གྱིས་བརླབ།
སྟེང་དུ་བླ་རེ་ཡང་སྐད་ཅིག་གིས་བྱུང་བར་གྱུར། དབུས་ཀྱི་པདྨའི་ལྟེ་བར་ཧཱུྃ་
ལས་སྣ་ཚོགས་རྡོ་རྗེའི་ལྟེ་བར་ཧཱུྃ་དཀར་པོ་ཡོངས་སུ་གྱུར་པ་ལས། གཞལ་ཡས་
ཁང་གྲུ་བཞི་སྒོ་བཞི་པ། ཕྱི་ནས་རིམ་པ་བཞིན་སྔོ་སེར་དམར་ལྗང་དཀར་བའི་
རྩིག་པ་རིམ་པ་ལྔ་དང་ལྡན་ པའི་རིན་པོ་ཆེའི་རྩིག་ པས་ བསྐོར་ པའི་སྟེང་ན།
རིན་པོ་ཆེའི་ཕ་གུ་གཞི་དམར་པོ་ལ་རིན་པོ་ཆེ་ཟུར་གསུམ་དང་གྲུ་གཞི་ལ་སོགས་
པས་སྤྲས་པ། དེའི་སྟེང་ན་གནས་པའི་གསེར་གྱི་སྐ་རགས་བཞིའི་ཕྱི་ངོས་སུ་ཆུ་
སྲིན་གྱི་ཁ་ནས་མུ་ཏིག་གི་དོ་ཤལ་དང་དོ་ཤལ་ཕྱེད་པ་འཕྱང་བ། དེའི་ཕྱི་ངོས་སུ་
བྱ་འདབ་ལས་འཕྱང་བའི་རིན་པོ་ཆེའི་ ཤར་བུ། དེའི་སྟེང་ན་པདྨ་འདབ་མ་
ཕྱེད་པའི་དབྱིབས་ཅན་གྱི་མདའ་ཡབ་ལ་གནས་པའི་ གསེར་གྱི་བུམ་པ་ནས་
འཐོན་པའི་ རྒྱལ་ མཚན་ དང་ བ་ དན་བརྒྱད་ བརྒྱད་ ཀྱིས་ མཛེས་ པར་བྱས་ པ།
ཕྱིའི་སྟེང་གི་ཟུར་བཞི་ལ་ གདུགས་བཞིས་བརྒྱན་ པ། རྩིག་པའི་འགྲམ་ནས་
འདོད་ཡོན་གྱི་སྣམ་བུ་དམར་པོས་བསྐོར་བ་ལ་བཞུགས་སྟབས་དང་ཁ་དོག་སྣ་
ཚོགས་པའི་ལྷ་མོ་རྣམས་ཀྱིས་མཆོད་པ་བྱེད་བཞིན་པ། སྒོ་དང་སྒོ་ཁྱུད་ཀྱི་ཕྱིའི་
མཚམས་དང༌། རྩིག་པའི་ཕྱི་ནང་གི་ཟུར་བཞིར་ཟླ་བ་ཕྱེད་པ་ལ་གནས་པའི་
རིན་པོ་ཆེ་ དམར་པོའི་སྟེང་དུ་རྡོ་རྗེས་བརྒྱན་པ། སྒོ་བཞི་སོ་ སོའི་མདུན་དུ་
སྟེགས་བུ་གྲུབ་བཞི་པའི་སྟེང་དུ་བུམ་པ་ལ་གནས་པའི་ཀ་བ་བཞི་བཞིས་བཏེག་
པའི་རྟ་བབས་སྣམ་བུ་བཅུ་གཅིག་དང་ལྡན་པའི་རྩེ་མོར་ཆོས་ཀྱི་འཁོར་ལོ་གཡས་
གཡོན་དུ་རི་དྭགས་ཕོ་མོ་དང་བཅས་པ། རྟ་བབས་ཀྱི་གཡས་གཡོན་དུ་བུམ་པ་



༄༅།སྨན་པའི་རྒྱལ་པོ་ལྔ་བཅུ་རྩ་གཅིག་གི་སྒྲུབ་ཐབས་དཀྱིལ་ཆོག་གི་རིམ་པ། 139
བཟང་པོ་ལས་སྐྱེས་པའི་དཔག་བསམ་གྱི་ཤིང་ལ་རྒྱལ་སྲིད་རིན་པོ་ཆེན་སྣ་བདུན་
དང༌། བར་བར་དུ་གྲུབ་པ་ཐོབ་པ་དང་སྤྲིན་གྱི་གསེབ་ནས་བྱུང་བའི་ལྷ་མེ་ཏོག་
གི་ཕྲེང་བ་བཟུང་བ་རྣམས་ཀྱིས་ཀུན་ནས་མཛེས་པར་བྱས་པ། གཞལ་ཡས་ཁང་
གི་ནང་དུ་ཀ་བ་བརྒྱུད་ཀྱིས་བཏེག་པའི་རྡོ་རྗེའི་གདུང་བཞིས་མཛེས་པར་ཕུབ་
པའི་རྩེ་མོར་རྡོ་རྗེ་ནོར་བུ་རིན་པོ་ཆེའི་ཏོག་གིས་སྨྲས་པ། གཞལ་ཡས་ཁང་གི་
ནང་གི་སྟེང་དང་འོག་གི་ས་གཞི་ཐམས་ཅད་ཤར་སྔོ། ལྷོ་སེར། ནུབ་དམར།
བྱང་ལྗང། དབུས་དཀར་བ། དེའི་དབུས་སུ་པདྨ་འདབ་མ་རིམ་པ་གསུམ་དང་
ལྡན་པའི་དབུས་ཀྱི་ལྟེ་བ་དང་འདབ་མ་བརྒྱད་ལ་སེང་ཁྲིའི་སྟེང་དུ་སྣ་ཚོགས་
པདྨ་མ་དང་ཟླ་བའི་དཀྱིལ་འཁོར་རེ་རེ། དེའི་ཕྱི་རིམ་གྱི་པད་འདབ་བཅུ་དྲུག་
ལ་ཟླ་བའི་གདན། དེའི་ཕྱི་རིམ་གྱི་པད་འདབ་ཉེར་གཉིས་ཀྱི་གཡས་གྲལ་རྣམས་
ལ་བྲག་རིའི་གདན་དང་གཡོན་གྲལ་བཅུ་གཉིས་ལ་ཟ་འོག་གི་གདན། སྒོ་བཞིར་
སྣ་ཚོགས་པདྨ་དང་ཉི་མའི་གདན་རེ་རེ། དབུས་ཀྱི་ཟླ་པའི་སྟེང་དུ་བཅོམ་ལྡན་
འདས་སྨན་ པའི་ རྒྱལ་པོ་སྐུ་མདོག་ཨིནྡྲཔཱནཱི་ལ་ ལྟར་ སྔོ་བ། ཞལ་གཅིག་ ཕྱག་
གཉིས་ཀྱི་གཡས་མཆོག་སྦྱིན་གྱི་ཕྱག་རྒྱས་ཨ་རུ་ར་དང་། གཡོན་མཉམ་གཞག་
གི་ཕྱག་རྒྱའི་སྟེང་ན་བདུད་རྩིས་གང་བའི་ལྷུང་བཟེད་བསྣམས་པ། འདབ་མ་
བརྒྱད་ཀྱི་ཤར་དུ་ཡུམ་ཆེན་མོ་སྐུ་མདོག་གསེར་བཙོ་མ་ལྟར་སེར་པོ་ཞལ་གཅིག་
ཕྱག་བཞི་མ། ཕྱག་དང་པོ་གཉིས་ཀྱིས་རྡོ་རྗེ་དང་པོ་ཏི་འཛིན་ཅིང་། འོག་མ་
གཉིས་མཉམ་གཞག་མཛད་པ། དར་དང་རིན་པོ་ཆེའི་རྒྱན་སྣ་ཚོགས་ཀྱིས་སྤྲས་
ཤིང་། ཞབས་རྡོ་རྗེ་སྐྱིལ་ཀྲུང་གིས་བཞུགས་པ། ཤར་ལྷོར་བཅོམ་ལྡན་འདས་
ཤཱཀྱ་ཐུབ་པ་སྐུ་མདོག་སེར་པོ་ཕྱག་གཡས་ས་གནོན་དང་གཡོན་མཉམ་གཞག་གི་
སྟེང་ན་ལྷུང་བཟེད་བསྣམས་པ། ལྷོར་དེ་བཞིན་གཤེགས་པ་མཚན་ལེགས་པར་
ཡོངས་གྲགས་དཔལ་གྱི་རྒྱལ་པོ་སེར་པོ་གཡས་སྐྱབས་སྦྱིན་དང་གཡོན་མཉམ་
གཞག་མཛད་པ། ལྷོ་ནུབ་ཏུ་དེ་བཞིན་གཤེགས་པ་རིན་པོ་ཆེ་དང་ཟླ་བ་དང་
པདྨས་རབ་ཏུ་བརྒྱན་པ་མཁས་བ་གོཟི་བརྗིད་སྒྲ་དབྱངས་ཀྱི་རྒྱལ་པོ་སེར་པོ་



140
༄༅།བདུད་རྩི་སྨན་གྱི་མདོ་ཆོག
གཡས་མཆོག་ སྦྱིན་ དང་ གཡོན་མཉམ་གཞག་མཛད་པ། ནུབ་ ཏུ་ དེ་ བཞིན་
གཤེགས་པ་གསེར་བཟང་དྲི་མེད་རིན་ཆེན་སྣང་བརྟུལ་ཞུགས་གྲུབ་པ་སེར་པོ་
ཕྱག་གཉིས་ཆོས་འཆད་ཀྱི་ཕྱག་རྒྱ་མཛད་པ། ནུབ་བྱང་དུ་དེ་བཞིན་གཤེགས་པ་
མྱ་ངན་མེད་མཆོག་དཔལ་དམར་སྐྱ་ཕྱག་གཉིས་ཏིང་ངེ་འཛིན་ གྱི་ ཕྱག་ བརྒྱ་
མཛད་པ། བྱང་དུ་ དེ་ བཞིན་ གཤེགས་ པ་ ཆོས་ བསྒྲགས་རྒྱ་ མཚོའི་དབྱངས་
དཀར་ལ་དམར་བའི་མདངས་ཅན་ཕྱག་གཉིས་ཆོས་འཆད་ཀྱི་ཕྱག་རྒྱ་མཛད་པ།
བྱང་ཤར་རུ་དེ་བཞིན་གཤེགས་པ་ཆོས་རྒྱ་མཚོ་མཆོག་གི་བློས་རྣམ་པར་རོལ་པའི་
མངོན་པར་མཁྱེན་པའི་རྒྱལ་པོ་དམར་པོ་གཡས་མཆོག་སྦྱིན་དང་གཡོན་མཉམ་
གཞག་གི་ཕྱག་རྒྱ་མཛད་པ། ཡུམ་ཆེན་མ་གཏོགས་པའི་ལྷ་ ཐམས་ཅད་ཀྱང་
མཚན་བཟང་པོ་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་ཅུས་སྤྲས་
པ། སྐུ་ལ་ཆོས་གོས་ངུར་སྨྲིག་གི་མདོག་ཅན་གསུམ་མཛེས་པར་གསོལ་ཞིང་།
འོད་ཀྱི་དཀྱིལ་འཁོར་རབ་ཏུ་འབར་བའི་དབུས་ན་ཞབས་རྡོ་རྗེ་དཀྱིལ་ཀྲུང་གིས་
བཞུགས་པའོ།། དེའི་ཕྱི་རིམ་གྱི་པད་འདབ་བཅུ་དྲུག་ལ་བྱང་ཆུབ་སེམས་དཔའ་
བཅུ་དྲུག་གནས་པ་ནི། ཤར་གྱི་པད་འདབ་བཞི་ལ་རིམ་པ་བཞིན་དུ་འཇམ་
དཔལ་སེར་པོ་གཡས་རལ་གྲི་འཕྱར་ཞིང་། གཡོན་ཨུཏྤལ་ཐུགས་ཀར་བཟུང་
བའི་སྟེང་ན་པོ་ཏིས་མཚན་པ། སྐྱབས་གྲོལ་དཀར་པོ་གཡས་ཆོས་མཛོད་འཛིན་
པ། ཕྱག་རྡོར་སྔོ་ལྗང་གཡས་རྡོ་རྗེ། ཉི་མ་ལྟར་སྣང་བྱེད་དམར་སེར་གཡས་
ཨུཏྤ་ལའི་སྟེང་ན་ཉི་མ། ལྷོའི་པད་འདབ་བཞིན་ལ་རིམ་པ་བཞིན་དུ་ཟླ་བ་ལྟར་
སྣང་བྱེད་དཀར་པོ་གཡས་ཨུཏྤ་ལའི་སྟེང་ན་ཟླ་ཚེས། བློ་གྲོས་ཆེན་པོ་སེར་པོ་
གཡས་པད་མའི་ལྟེ་པར་སྤྱན། བྱམས་པ་སེར་པོ་གཡས་ཀླུ་ཤིང་གི་མེ་ཏོག་སྡོང་
པོ་དང་བཅས་པ་རིལ་བ་སྤྱི་བླུགས་ཀྱིས་མཚན་པ། རྡོ་རྗེ་དམར་སེར་གཡས་
རིན་པོ་ཆེའི་སྙེ་མ། ནུབ་ཀྱི་པད་འདབ་བཞི་ལ་རིམ་པ་བཞིན་དུ་ སྤོབས་པ་
བརྩེགས་པ་དཀར་པོ་གཡས་སྤོས་ཕོར། རྣམ་པར་གནོན་པ་ལྗང་སྔོན་རལ་གྲི།
བལྟ་ན་སྡུག་དཀར་པོ་གཡས་པདྨའི་སྟེང་ན་པོ་ཏི། མུན་པ་ཐམས་ཅད་ངེས་



༄༅།སྨན་པའི་རྒྱལ་པོ་ལྔ་བཅུ་རྩ་གཅིག་གི་སྒྲུབ་ཐབས་དཀྱིལ་ཆོག་གི་རིམ་པ། 141
པར་འཇོམས་པའི་བློ་གྲོས་དཀར་སེར་གཡས་རིན་པོ་ཆེའི་དབྱུག་པཎ་བྱང་གི་
པད་འདབ་བཞི་ལ་རིམ་པ་བཞིན་དུ་བསམ་པ་ལེགས་པར་སེམས་པ་དཀར་པོ་
གཡས་བདུད་རྩིའི་བུམ་པ། ལྷུན་པོ་བརྩེགས་པ་དཀར་པོ་གཡས་པདྨའི་སྟེང་ན་
ཟླ་ཕྱེད། སང་སང་པོའི་དབྱངས་སྔོན་པོ་གཡས་ཨུཏྤལའི་སྟེང་ན་རྡོ་རྗེ། ལྷུན་
པོ་རྩེ་འཛིན་དཀར་པོ་གཡས་བུམ་པ་སྟེ། འཇམ་དཔལ་མ་གཏོགས་པའི་ལྔ་པོ་
རྣམས་གཡས་པས་རང་རང་གི་ཕྱག་མཚན་ཐུགས་ཀར་འཛིན་ཅིང་། གཡོན་རྡོ་
རྗེ་ཁུ་ཚུར་དཀུར་བརྟེན་པ། ཐམས་ཅད་ཀྱང་རིན་པོ་ཆེའི་རྒྱན་བརྒྱད་དང་ལྷ་
རྫས་ཀྱི་དར་གྱི་ན་བཟས་མཛེས་པར་སྤྲས་ཤིང༌། ཞི་ཞིང་འཛུམ་པའི་ཉམས་
དང་ལྡན་པ། འོད་ཀྱི་ཕུང་པོའི་དབུས་ན་ཞབས་སེམས་དཔའི་སྐྱིལ་ཀྲུང་གིས་
བཞུགས་པའོ།། དེའི་ཕྱི་རོལ་གྱི་པད་འདབ་ཉེར་གཉིས་ཀྱི་གཡས་གྲལ་བཅུ་ལ་
རིམ་པ་བཞིན་དུ་ཚངས་པ་སེར་པོ་ངང་པ་ལ་གནས་པ་གཡས་འཁོར་ལོ་ཐུགས་
ཀར་འཛིན་པ། བརྒྱ་བྱིན་དཀར་པོ་གླང་པོ་ཆེ་ལ་ཞོན་པ་གཡས་རྡོ་རྗེ་ཐུགས་
ཀར་འཛིན་པ། མེ་ལྷ་དམར་པོ་ར་སྐྱེས་ལ་གནས་པ་གཡས་གྷཱནྟེ་ཐུགས་ཀར་
འཛིན་པ། གཤིན་རྗེ་སྔོན་པོ་མ་ཧེ་ལ་ཞོན་པ་གཡས་བེ་ཅོན་ཐུགས་ཀར་འཛིན་
པ། སྲིན་པོ་སྨུག་ནག་རོ་ལ་གནས་པ་གཡས་རལ་གྲི་ཐུགསཀར་འཛིན་པ། ཆུ་
ལྷ་དཀར་པོ་ཆུ་སྲིན་ལ་ཞོན་པ་གཡས་སྦྲུལ་ཞགས་ཐུགས་ཀར་འཛིན་པ། རླུང་
ལྷ་དུད་ཁ་ཤ་བ་ལ་གནས་པ་གཡས་བ་དན་ཐུགས་ཀར་འཛིན་པ། གནོད་སྦྱིན་
སེར་པོ་རྟ་ལ་ཞོན་པ་གཡས་ནེའུ་ཐུགས་ཀར་འཛིན་པ། དབང་ལྡན་དཀར་པོ་
ཁྱུ་མཆོག་ལ་གནས་པ་གཡས་རྩེ་གསུམ་ཐུགས་ཀར་འཛིན་པ། སའི་ལྷ་མོ་སེར་
མོ་ཕག་ལ་ཞོན་པ་གཡས་བུམ་པ་ཐུགས་ཀར་འཛིན་པ། ཐམས་ཅད་ཀྱང་རིན་
པོ་ཆེའི་ཅོད་པན་དང་དར་ གྱི་ན་བཟས་ སྨྲས་ པའོ།། ཤར་ནས་ བརྩམས་ཏེ་
གཡོན་གྲལ་བཅུ་གཉིས་ལ་རིམ་མིན་དུ་གནོད་སྦྱིན་གྱི་སྡེ་དཔོན་ཆེན་པོ་ཇི་
འཇིགས་སེར་པོ་གཡས་རྡོ་རྗེ། རྡོ་རྗེ་དམར་པོ་གཡས་རལ་གྲི། རྒྱུན་འཛིན་
སེར་པོ་གཡས་དབྱུག་ཏོ། གཟའ་འཛིན་སྔོ་སྐྱ་གཡས་དབྱུག་ཏོ། རླུང་འཛིན་



142_
༄༅།བདུད་རྩི་སྨན་གྱི་མདོ་ཆོག
དམར་པོ་གཡས་རྩེ་གསུམ། གནས་ བཅས་ དུད་ ཁ་ གཡས་ རལ་གྲི། དབང་
འཛིན་དམར་པོ་གཡས་དབྱུག་ཏོ། བཏུང་འཛིན་སེར་པོ་གཡས་དབྱུག་ཏོ། སྨྲ་
འཛིན་དམར་སྐྱ་གཡས་སྟ་རེ། བསམ་འཛིན་སེར་པོ་གཡས་ཞགས་པ། གཡོ་བ་
འཛིན་སྔོན་པོ་གཡས་ དབྱུག་ཏོ། རྫོགས་བྱེད་དམར་པོ་གཡས་འཁོར་ལོ་ སྟེ་
ཐམས་ཅད་ཀྱང་ཕྱག་མཚན་ཐུགས་ཀར་འཛིན་ཅིང་། གཡོན་པས་རིན་པོ་ཆེ་
སྐྱུགས་པའི་གཏེར་གྱི་ནེའུ་ལེ་བསྣམས་པ། རིན་པོ་ཆེའི་རྒྱན་དང་དར་གྱི་ན་
བཟའ་ལྷབ་ལྷུབ་ཏུ་གསོལ་ཞིང༌། ལྟོ་བ་དང་གསུས་ཁྱིམ་ཆེ་བ། རྔམས་ཤིང་
གཏུམ་ལ་འཇིགས་པའི་ཆ་བྱད་ཅན། རྒྱལ་པོ་རོལ་པའི་སྟབས་ཀྱིས་བཞུགས་པ།
རེ་རེ་ལ་ཡང་འཁོར་གནོད་སྦྱིན་བདུན་འབུམ་བདུན་འབུམ་གྱིས་བསྐོར་བའོ།།
པད་འདབ་ཉེར་གཉིས་ལ་གཡས་གྲལ་གཡོན་གྲལ་དུ་ཕྱེ་ཚུལ་ནི། ཤར་ནུབ་ཀྱི་
ཚངས་ཐིག་གི་སྟེང་དུ་པད་འདབ་རེ་རེ་དང་ལྷོ་བྱང་གི་ཚངས་ཐིག་གིས་བཅད་
པའི་མཚམས་ལ་པད་འདབ་ལྔ་རེ་ཡོད་པས། ཤར་གྱི་པད་འདབ་ནས་གཡོན་
བསྐོར་དུ་ནུབ་ཀྱི་པད་འདའ་བར་བཅུ་གཉིས་ནི་གཡོན་གྲལ་དང༌། ལྷག་མ་
བཅུ་ནི་གཡས་ གྲལ་ ཡིན་ནོ།། ཤར་སྒོ་ཡུལ་འཁོར་སྲུངས་ དཀར་པོ་ པི་ཝང་
འཛིན་པ། ལྷོ་སྒོར་འཕགས་སྐྱེས་པོ་སྔོན་པོ་རལ་གྲི་འཛིན་པ། ནུབ་སྒོར་སྤྱན་
མི་བཟང་དམར་པོ་སྦྲུལ་ཞགས་དང་མཆོད་རྟེན་འཛིན་པ། བྱང་སྒོར་རྣམ་ཐོས་
སྲས་སེར་པོ་རྒྱལ་མཚན་དང་ནེའུ་ལེ་འཛིན་པ། བཞི་ཀའང་རིན་པོ་ཆེ་དང་
དར་གྱི་ན་བཟའ་གསོལ་ཞིང་མཉམ་པའི་སྟབས་ཀྱིས་བཞེངས་པ། རང་རང་གི་
སྲས་དང་བཙུན་མོ་གཡོག་འཁོར་དང་བཅས་པའོ།། ལྷ་ཐམས་ཅད་ཀྱི་སྤྱི་བོར་
ཨོཾ་ལས་འཁོར་ལོ། ནས། ཧཱུྃ་གིས་མཚན་པར་གྱུར། མདོ་ཆོག་དང་འབྲེལ་ཚེ།
བཅོམ་ལྡན་ འདས་ དེ་ བཞིན་ གཤེགས་ པ་མཚན་ལེགས་ པར། ཞེས་ པ་ནས།
དམ་བཅས་པ་བཞིན་སྒྲུབ་ཅིང་བཞུགས་པར་བསམ། ཞེས་ པའི་བར་བརྗོད།
རང་དང་མདུན་བསྐྱེད་ཀྱི་ཐུགས་ཀའི་ས་བོན་ལས་འོད་ཟེར་འཕྲོས། རང་
བཞིན་གྱི་གནས་ནས་བསྒོམས་པ་དང་འདྲ་བའི་ཡེ་ཤེས་ཀྱི་དཀྱིལ་འཁོར་མདུན་



༄༅།སྨན་པའི་རྒྱལ་པོ་ལྔ་བཅུ་རྩ་གཅིག་གི་སྒྲུབ་ཐབས་དཀྱིལ་ཆོག་གི་རིམ་པ། 143
གྱི་ནམ་མཁར་བཛྲ་ས་མ་ཛ༔ སྤོས་རིང་དང་བཅས་པས། མ་ལུས་སེམས་ཅན་
ཀུན་གྱི། ནས། མཆོག་རྣམས་ལེགས་པར་སྩལ་ཏུ་གསོལ། བདེ་བར་གཤེགས་
སོ་བཅོས་ལྡན་འདས། ནས། འདི་ཉིད་དུ་ནི་བཞུགས་སུ་གསོལ།། མཆོད་
ཡོན་སྤྱི་བོའི་ཐད་ནས་འབུལ་ཞིང་། ཨོཾ་སརྦ་ཏ་ཐཱ་ག་ཏ་ག་ག་ན་ས་མ་ཡེ་སྭཱཧཱ།
ཛ༔ ཧཱུྃ་བཾ་ཧོ༔ དམ་ཚིག་པ་དང་གཉིས་སུ་མེད་པར་གྱུར། སླར་ཡང་ཐུགས་
ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རྣམས། དེ་ཉིད་ལ་ཐིམ་པར་གྱུར།
ཅེས་པའི་བར་བུམ་བསྐྱེད་ལྟར་བྱ། མདོ་ཆོག་དང་སྦྲགས་ཚེ། ལྷར་བཅས་སྐྱེ་
དགུའི་འདྲེན་པ་ཟས་གཙང་སྲས།། ཞེས་པ་ནས། འགལ་རྐྱེན་ཞི་ཞིང་མཐུན་
རྐྱེན་ཡིད་ བཞིན་ དུ་ བསྒྲུབ་ པར་ མཛད་ དུ་ གསོལ། ཞེས་ པའི་ བར་ བརྗོད།
དཀྱིལ་ཆོག་འགར་ཕྱོགས་སྐྱོང་གནོད་སྦྱིན་གཞི་བདག་རྣམས་ཀྱི་གཏོར་འབུལ་
གྱི་ཚིག་བཞག་པར་གསུངས་པ་ནི། འོག་ཏུ་གཏོར་མ་འབུལ་བའི་ཆེད་དུ་ཡིན་
ཡང་ཆོ་ག་སོ་སོ་བ་ཡིན་པས་འདིར་བྲིས་པ་ལྟར་བྱས་ན་འགྲེལ་པའི་དགོངས་པ་
དང་མཐུན་ཅིང་ངོས་གཙང་ངམ་སྙམ་མོ།། དེ་ནས་མདུན་བསྐྱེད་ཀྱི་མཆོད་པ་
བྱིན་བརླབ་གོང་ལྟར་བྱས་ལ། མཆོད་ཡོན་ཕལ་ཆེར་མཆོད་ཡོན་བླ་བྲེས་དང་།།
མཆོད་ཡོན་བཀོད་པའི་འོད་ཟེར་རབ་བཀྱེ་ཞིང་།། མཆོད་ཡོན་སྣ་ཚོགས་ཀུན་
ཏུ་བཀྲམ་བྱས་ཏེ། བདག་ཉིད་ཆེན་པོ་རྒྱལ་བ་སྲས་བཅས་མཆོད།། ཨོཾ་ཏ་ཐཱ་ག་
ཏ་བྷི་ཥ་ཛེ་གུ་རུ་བཻཌཱུརྨ་པྲ་བྷ་རཱ་ཛ་ས་པ་རི་ཝཱ་ར་ཨརྒྱུ་པྲ་ཏཱི་ཙྪ་ཧཱུཾ་སྭཱཧཱ། དེ་བཞིན་དུ་
མཆོད་ཡོན་གནས་སུ་ཞབས་བསིལ་སོགས་དང༌། ཨགྷཾ་གནས་སུ་པཱརྱ་སོགས་སྦྱར་ཏེ་ཆུ་གཉིས་ཉེར་སྤྱོད་
རོལ་མོ་ དང་ བཅས་ པ་ འབུལ། ཁ་ དོག་དབྱིབས་ ལེགས་ ཡིད་འོང༌ རྒྱན་ ཕྲེང་ ལྡན།།
ཕྱོགས་དུས་ཀུན་ནས་གཟུགས་མཆོག་ཅི་མཆིས་པ། མོས་བློས་དཀྱིལ་འཁོར་ལྷ་
ལ་བདག་འབུལ་གྱི།། བཞེས་ཤིང་བླ་མེད་གྲུབ་མཆོག་སྩལ་ཏུ་གསོལ།། རཱུ་པ།
ཕྱོགས་དུས་ཀུན་ན་ཟིན་དང་མ་ཟིན་པའི།། ཡོན་ཏན་ཡིད་འོང་སྒྲ་སྙན་ཅི་
མཆིསXXX ཤཔ། ཕྱོགས་དུས་ཀུན་ན་ཙན་དན་སྦྲུལ་སྙིང་དང༌།། ཨ་གར་
ལ་སོགས་དབང་པོ་ཚིམ་བྱེད་རྣམས།། མོསX × གནྡྷེ། ཕྱོགས་དུས་ཀུན་ན་རོ་



144
༄༅།བདུད་རྩི་སྨན་གྱི་མདོ་ཆོག
དང་བཅུད་ལྡན་པའི།། ལུས་སེམས་རྟས་བྱེད་རོ་མཆོག་ཅི་མཆིསXXXར་ས།
ཕྱོགས་དུས་ཀུན་ན་འཇམ་མཉེན་འཁྲིལ་ཆགས་པའི།། རེག་བྱའི་ཁྱད་པར་ལུས་
དབང་ཚིམ་བྱེད XX X སྤན། ཞེས་པའི་འདོད་ཡོན་ལྔ་དང་། གསེར་གྱི་
འཁོར་ལོ་ནོར་བུ་བཙུན་མོ་དང་། བློན་པོ་གླང་པོ་རྟ་མཆོག་དམག་དཔོན་ཏེ།
མི་དབང་ལ་འོས་རྒྱལ་སྲིད་རིན་ཆེན་བདུན།། དཀྱིལ་འཁོར་ལྷ་ལ་དང་བས་
དབུལ་བར་བགྱི།། སཔ་ རཏྣ། རིན་ཆེན་ གདུགས་དཀར་གསེར་ཉ་བུམ་པ་
བཟང་།། པདྨ་ དུང་ དཀར་ གཡས་ འཁྱིལ་ དཔལ་ བེའུ་ དང༌།། རྒྱལ་ མཚན་
འཁོར་ལོ་བཀྲ་ཤིས་རྟགས་མཚན་བརྒྱད། དཀྱིལ་འཁོར་ལྷ་ལ་དང་བས་དབུལ་
བར་བགྱི། ཨཥཱ་མངྒ་ལ་ཙིཏྟཾ། རལ་གྲི་ གླུ་ཡིས་ པགས་ པ་ ཁང་བཟང་དང་།
གོས་མཆོག་སྐྱེད་ཚལ་ལྷམ་ཟུང་མལ་ཆ་སྟེ།། སྲིད་ན་ཕུན་ཚོགས་ཉེ་བའི་རིན་
ཆེན་བདུན། དཀྱིལ་འཁོར་ལྷ་ལ་དང་བས་དབུལ་བར་བགྱི། ཨུ་པ་སབྟ་རཏྣ།
མེ་ལོང་གྷི་ཝང་ཞོ་དང་རྩྭ་དུར་བ།། བིལ་བ་དུང་དཀར་ལི་ཁྲི་ཡུངས་ཀར་ཏེ།།
རྒྱལ་བས་བྱིན་བརླབས་བཀྲ་ཤིས་རྫས་བརྒྱད་འདི།། དཀྱིལ་འཁོར་ལྷ་ལ་དང་
བས་དབུལ་བར་བགྱི། ཨཐཱ་མངྒ་ལ་དྲ་བྱ། སྣ་ཚོགས་གོས་དང་རིན་ཆེན་རྒྱུན་
མང་དང་།། གདུགས་དང་ རྒྱལ་མཚན་བ་དན་བླ་རེ་དང་།། རིན་ཆེན་བུམ་
བཟང་ལ་སོགས་མཆོད་པའི་རྫས།། དཀྱིལ་འཁོར་ལྷ་ལ་དང་བས་དབུལ་བར་
བགྱི།། པཱུ་ཛ་མེ་གྷ་ས་མུ་དྲ།། ཞེས་སྦྱར་ཏེ་མཆོད་པ་རྣམས་འབུལ། ཉིན་བྱེད་
དང་གྲོགས་དབང་སྔོན་ལྷུན་ལྟར་མཛེས།། མཆོད་སྦྱིན་ཕྱག་རྒྱས་འགྲོ་བའི་སྡུག་
བསྔལ་སེལ།། བཅུ་གཉིས་སྨོན་ལམ་ཡོངས་རྫོགས་ཐུགས་རྗེ་ཅན།། བཅོམ་ལྡན་
སྨན་པའི་རྒྱལ་པོ་ལ་ཕྱག་འཚལ་ལོ།། སྔོན་ཚེ་ཐུགས་བསྐྱེད་སྨོན་ལམ་རྒྱ་མཚོ་
ཡིས།། ལྔ་ བརྒྱའི་དུས་ སུ་ ཐུགས་རྗེ་ཕུལ་ བྱུང་བའི།། བདེ་བར་ གཤེགས་ པ་
བདུན་ དང་ རྒྱལ་ བའི་ཡུམ།། ཆོས་དབྱིངས་ ཤེར་ ཕྱིན་ མ་ ལ་ ཕྱག་འཚལ་ལོ།།
རྒྱལ་བའི་ཐུགས་དམ་ཞལ་བཞེས་མ་ལུས་པ།། གང་གང་འགྲོ་ལ་དབུགས་འབྱིན་
མཛད་པའི་དགོངས། དེ་དང་དེ་ལ་འཕྲལ་དུ་བསྒྲུབ་མཛད་པའི།། རྒྱལ་སྲས་



༄༅།སྨན་པའི་རྒྱལ་པོ་ལྔ་བཅུ་རྩ་གཅིག་གི་སྒྲུབ་ཐབས་དཀྱིལ་ཆོག་གི་རིམ་པ། 145
སེམས་དཔའ་བཅུ་དྲུག་ལ་ཕྱག་འཚལ།། གསུང་མཆོག་མདོ་སྡེ་གང་དུ་གནས་པ་
དེར།། མི་ཤིས་རྒུད་ཚོགས་སེལ་ཞིང་བསྲུང་བ་དང༌།། ལེགས་ཚོགས་རྒྱས་པའི་
འཕྲིན་ལས་བསྒྲུབ་མཛད་པའི།། ཕྱོགས་སྐྱོང་གནོད་སྦྱིན་རྒྱལ་ཆེན་ལ་ཕྱག་
འཚལ།། བརྟན་དང་གཡོ་བའི་དགེ་མཚན་ཇི་སྙེད་པ། སྙིང་པོར་བསྡུས་པའི་
རིན་ཆེན་གཞལ་ཡས་ཁང་། བགྲང་ཡས་ བཀོད་པའི་ སྨྲས་ ཤིང་རབ་མཛེས་
པའི།། རྟེན་དང་བརྟེན་པར་བཅས་པ་ལ་ཕྱག་འཚལ།། འདི་ལྟར་བསྟོད་པའི་
དགེ་བས་ བདག་ གཞན་ཀུན།། སྲིད་དང་ཞི་བའི་མཐའ་ལས་ རབ་ འཕགས་
ཤིང་།། སྤངས་རྟོགས་ཡོན་ཏན་ལྷུན་གྲུབ་ཡོན་ཏན་མངའ་བ་ཡིས།། སྨན་པའི་
རྒྱལ་པོའི་གོ་འཕང་མྱུར་ཐོབ་ཤོག། ཅེས་པས་བསྟོད།། མདུན་བསྐྱེད་དམིགས་
ནས་བཟླས་པ་ ཅི་གྲུབ་བྱ།། མདོ་ཆོག་དང་འབྲེལ་ཚེ་གཟུངས་བུམ་ལ་ཡང་
དམིགས་ཤིང་བཟླས་པའི་མཐར། སྔགས་བཟླས་པའི།། ཞེས་པ་ནས།། ཐིམ་
པས་བྱིན་གྱིས་བརླབ་པར་བསམ།། ཞེས་ པའི་བར་བརྗོད། གཏོར་མ་དང་
མཆོད་པ་སྔོན་འགྲོ་ལྟར་བྱིན་གྱིས་བརླབས་ལ།། ལྷ་རྣམས་ཀྱི་ལྗགས་ཧཱུྃ་ལས་
སྐྱེས་པའི་རྡོ་རྗེའི་འོད་ཟེར་སྦུ་གུས་གཏོར་མའི་བཅུད་ ཐམས་ ཅད་ དྲངས་ ཏེ་
གསོལ་བར་བསམས་ལ། མཆོད་སྔགས་ཀྱི་མཐར་ཨི་དཾ་བ་ལི ་ཏ་ཁ་ཁ་ཁཱ་ཧི་ཁཱ་
ཧི། ལན་བདུན་གྱི་བདེ་གཤེགས་སྲས་བཅས་ལ་གཏོར་མ་འབུལ།། མཆོད་པ་
དང་བསྟོད་པ་བྱ།། གཏོར་མ་གཉིས་པ།། ཨོཾ་ཨ་ཀཱ་རོ་མུ་ཁཾ་སོགས་ལན་གསུམ་
གྱི་ཕྱོགས་སྐྱོང་དང་གནོན་སྦྱིན་རྣམས་ལ་ཕུལ།། ཨོཾ་ཨརྒྱུ་སོགས་ཀྱིས་མཆོད།།
ཚངས་པ་བརྒྱ་བྱིན་མེ་ལྷ་གཤིན་རྗེ་སྲིན།། ཆུ་བདག་རླུང་ལྷ་གནོན་སྦྱིན་འབྱུང་
བོའི་བདག། ས་ཡི་བདག་པོ་འཁོར་དང་བཅས་ པ་ དང་།། གནོད་སྦྱིན་ སྡེ་
དཔོན་ཇི་འཇིགས་རྡོ་རྗེ་དང༌། རྒྱན་འཛིན་གཟའ་འཛིན་རླུང་འཛིན་གནས་
བཅས་དང་།། དབང་ འཛིན་ བཏུང་ འཛིན་སྨྲ་ འཛིན་ བསམ་ འཛིན་ དང་།།
གཡོ་བ་འཛིན་དང་རྫོགས་བྱེད་བཅུ་གཉིས་པོ།། རང་རང་གཡོག་འཁོར་བདུན་
འབུམ་དང་བཅས་ལ། གཏོར་མ་དྲི་དང་མེ་ཏོག་མཆོད་ཡོན་འབུལ།། གསོལ་



146
༄༅།བདུད་རྩི་སྨན་གྱི་མདོ་ཆོག
དང་སྣོམ་དང་ཚིམ་པར་རོལ་གནས་ཀྱང་།། བདག་ཅག་འཁོར་བཅས་བསྲུང་
དང་བསྐྱང་ བ་ དང་།། སྦ་ པའི་ སྡོངས་ གྲོགས་གཡེལ་ མེད་ མཛད་ དུ་ གསོལ།།
གཏོར་མ་གསུམ་པ། ༀ་ཙ་ཏུརཱ་མ་ཧཱ་རཱ་ཛ་ས་པ་རི་ཝ་ར་ཨི་དཾ་སོགས་ལན་
གསུམ་གྱིས་རྒྱལ་ཆེན་བཞི་ལ་ཕུལ། ཨོཾ་ཨརྒྱུ་སོགས་ཀྱིས་མཆོད། རྒྱལ་ཆེན་སྡེ་
བཞི་འཁོར་དང་བཅས།། མཆོད་སྦྱིན་གཏོར་མ་འདི་བཞེས་ལ།། ཕྱི་དང་ནང་
གི་བར་ཆད་བཟློག། བསྲུང་སྐྱོབ་འཕྲིན་ལས་མཛད་དུ་གསོལ།། གཏོར་མ་བཞི་
བ། ཨོཾ་བྷི་དྷརྨ་པཱ་ལ་ས་པ་རི་ཝཱ་ར་ཨི་དཾ་སོགས་ལན་གསུམ་གྱིས་ཞང་བློན་རྡོ་རྗེ་
བདུད་འདུལ་ལ་ཕུལ།། ཨོཾ་ཨརྒྱུ་སོགས་ཀྱིས་མཆོད། རྡོ་རྗེ་བདུད་འདུལ་འཁོར་
བཅས་ཀྱིས།། དམ་རྫས་མཆོད་གཏོར་འདི་བཞེས་ལ།། ཞི་རྒྱས་དབང་དང་
མངོན་སྤྱོད་ཀྱི།། ལས་ཀྱི་དངོས་གྲུབ་སྩལ་ཏུ་གསོལ།། གཏོར་མ་ལྔ་པ་གཞི་
བདག་ལ་དཀྱུས་ལྟར་འཕུལ། ཕྱི་རོལ་ཏུ་གཏོར་མ་ཆ་གསུམ་སྤྱི་ལྟར་བསྔོ།། ཉེ་
རེག་བྱས་ཏེ་ལས་སྔགས་བཟླས་བཞིན་ནང་དུ་འོངས་ནས། རང་ཉིད་སྐད་ཅིག་
གིས་ཧཱུྃ་མཛད་སྔོན་པོ་ཞལ་གཅིག་ཕྱག་གཉིས་ཀྱིས་ཧཱུྃ་མཛད་ཀྱི་ཕྱག་རྒྱ་འཆིང་
ཞིང་གཡོན་བརྐྱང་གི་ སྟབས་ཀྱིས་བཞུགས་པ།། རྡོ་རྗེ་ ཤུགས་ཀྱི་འཇུག་པས་
དཀྱིལ་འཁོར་གྱི་ནང་དུ་ ཐོགས་ པ་ མེད་ པར་ཞུགས་ པར་ གྱུར་ པར་མོས་ལ།།
ཡིག་བརྒྱ་བརྗོད་བཞིན་བསྐོར་བ་གསུམ་བྱས་ལ་ཤར་སྒོར་འགྲེང་སྟེ། ཨོ་མཆོག་
ཏུ་བདེ་པའི་སེམས་ནི་རོལ་པར་ལྡན།། སྒེག་པའི་ཕྱག་གིས་བཅོམ་ལྡན་འདས་
ལ་འཁྲིལ། ཛ༔ ཧཱུྃ་བཾ་ཧོ༔ ཧི་ཧི་ཧི་ཧི་ཧི༔ མགོན་པོ་སྙིམ་པའི་མེ་ཏོག་བཞེས་
སུ་གསོལ།། ཞེས་མེ་ཏོག་གི་ཕྲེང་བ་ཕུལ། ཨོཾ་བཛོད་གྷ་ཊ་ས་མ་ཡ་པྲ་བེ་ཤཱ་ཡ་ཧཱུྃ།
ཞེས་ཕྱག་རྒྱ་དང་བཅས་ལན་བཞི་བརྗོད་དེ་སྒོ་དབྱེ། ཨོཾ་ས་མ་ཡ་པྲ་བེ་ཤཱ་ཡ་མི།
ཞེས་གར་དང་བཅས་མེ་ཏོག་གི་ཕྲེང་བ་བླངས་ལ་རང་གི་མགོ་བོར་བཅིངས།།
ཨོཾ་པྲ་ན་མ་མི་སརྦ་ཏ་ཐཱ་ག་ཏ་ན། ཞེས་ཕྱག་བྱ། བདག་དང་སེམས་ཅན་ཐམས་
ཅད་ལ་ དངོས་ གྲུབ་ ཐམས་ ཅད་ ཀྱི་ བཀའ་ དྲིན་ ཡང་ དག་ པ་ སྩལ་ ཏུ་ གསོལ།།
ཞེས་གསོལ་བ་གདབ་བོ།།



༄༅།སྨན་པའི་རྒྱལ་པོ་ལྔ་བཅུ་རྩ་གཅིག་གི་སྒྲུབ་ཐབས་དཀྱིལ་ཆོག་གི་རིམ་པ། 147
བདག་འཇུག་བླང་བ་ནི། མཎྜལ་ཕུལ། བླ་མས་བྱ་བ་རྣམས་བླ་མ་དང་
གཙོ་བོ་ཐ་མི་དད་པས་མཛད་པ་དང༌། སློབ་མའི་བྱ་བ་རྣམས་རང་གིས་བྱེད་
པར་མོས་ ལ།། དགའ་ ཆེན་ ཁྱོན་ བདག་ སྟོན་ པ་ སྟེ༎ སློབ་ དཔོན་ ཁྱོད་ ནི་
དགོངས་སུ་གསོལ།། བྱང་ཆུབ་ཆེན་པོའི་ཚུལ་བསྟན་པ།། མགོན་པོ་ཆེན་པོ་
བདག་འཚལ་ལོ།། དམ་ཚིག་དེ་ཉིད་སྩལ་ཏུ་གསོལ།། བྱང་ཆུབ་སེམས་ཀྱང་
བདག་ལ་སྩོལ།། སངས་རྒྱས་ཆོས་དང་དགེ་འདུན་ཏེ།། སྐྱབས་གསུམ་དག་
ཀྱང་བདག་ལ་སྩོལ།། ཐར་བ་ཆེན་པོའི་གྲོང་མཆོག་ཏུ།། མགོན་པོས་བདག་ནི་
གཞུག་ཏུ་གསོལ།། ཞེས་ལན་གསུམ། ཆས་སུ་གཞུག་པ་ནི། ཨོཾ་སརྦ་ཏ་ཐཱ་ག་
ཏ་ཨ་ནུདྷ་ར་བོ་ངྷི་ཨ་ལཾ་ཀཱ་ར་ཝསྟ་པཱུ་ཛ་མེ་གྷ་ས་མུ་ཏྲ་སྤ་ར་ཎ་ས་མ་ཡེ་ཧཱུྃ་གིས་
སྨད་གཡོགས་དང༌། ཨོཾ་བཛྲ་རཀྵ་ཧཾ་གིས་སྟོད་གཡོགས་དང༌། ཨོཾ་བཛྲ་ཨུཥི་ཥ་
ཧཱུྃ་ཕཊ་ཀྱིས་གཙུག་ཏོར། ཨོཾ་ཙཀླུ་བནྡྷ་ཝཱ་ར་མ་ན་ཡེ་ཧཱུཾ་གིས་མིག་དར་རྣམས་
བཅིངས། ཨཱ ཁཾ་བཱི་ར་ཧཱུཾ་གིས་མེ་ཏོག་གི་ཕྲེང་བ་བཟུང༌། ལས་སྔགས་བརྗོད་
ཅིང་བསངས།། དམ་རྒྱ་བཅས་ཏེ། ཨོཾ་ཏ་ཐཱ་ག་ཏ་ཨུད་བྷ་བ་ཡེ་སྭཱཧཱ། རང་
ཉིད་སྐད་ཅིག་གི་སྨན་པའི་རྒྱལ་པོར་གསལ་བའི་སྙིང་གར་ཉི་མ་ལ་ཧཱུཾ་སྔོན་པོ།
མགྲིན་པར་པདྨ་ལ་ཨཱུ དམར་པོ། སྤྱི་པོར་ཟླ་བ་ལ་ཨོཾ་དཀར་པོ། ཡི་གེ་གསུམ་
གྱི་འོད་ཟེར་གྱིས་ལུས་འོད་གསལ་བར་བྱས་པར་བསམ།། དཀོན་མཆོག་གསུམ་
ལ་བདག་སྐྱབས་མཆི།། ནས། སངས་རྒྱས་འགྲུབ་པར་ཤོག ཅེས་ལན་གསུམ་
གྱི་བྱང་སྡོམ་བཟུང༌། ཀྱེ་ཁྱོད་སུ་ཡིན་ཅི་ལ་དགའ། ཞེས་རིགས་མོས་འདྲི་བ་ན།
སྐལ་བཟང་བདག་བདེ་བ་ཆེན་པོ་ལའོ།། ཞེས་ལན་གདབ་བོ།། སེམས་ཅན་
ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱའོ་སྙམ་པའི་སྨོན་པའི་སེམས་ཀུན་
རྫོབ་པ་དེ་ཉིད་སྙིང་གར་ཟླ་བའི་དཀྱིལ་འཁོར་ཡོངས་སུ་རྫོགས་པའི་རྣམ་པར་
གྱུར། ཆོས་ཐམས་ཅད་རང་བཞིན་མེད་པའི་སྟོང་པ་ཉིད་དང་རང་གི་སེམས་རོ་
གཅིག་ཏུ་གྱུར་པའི་དོན་དམ་པའི་བྱང་ཆུབ་ཀྱི་སེམས་ཟླ་བའི་སྟེང་དུ་རྡོ་རྗེ་
དཀར་པོ་རྩེ་ལྔ་པའི་རྣམ་པ་ཅན་དུ་གྱུར་པར་བསམས་ལ། ཨོཾ་སརྦ་ཡོ་ག་ཙི་ཏྟཾ་



148
༄༅།བདུད་རྩི་སྨན་གྱི་མདོ་ཆོག
ཨུད་བྷ་ཏ་ཡ་མི། ཞེས་ཐམས་ཅད་རྣལ་འབྱོར་གྱི་སེམས་བསྐྱེད། ཨོཾ་སུ་ར་ཏེ་ས་
མ་ཡ་སྟོ་ཧོ སི་དྷི་བཛྲ་ཡ་ཐ་སུ་ཁཾ། ཞེས་པའི་བླ་མས་རྡོ་རྗེ་མེ་ཏོག་དང་བཅས་
པ་རང་གི་སྙིང་གར་བཞག་ཅིང་སེམས་བསྐྱེད་བརྟན་པར་བྱ། རྡོ་རྗེ་སྤྱི་བོར་
བཞག་སྟེ། དེང་ཁྱོད་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབ་པར་
གྱུར་གྱི། ཁྱོད་ཀྱི་ཀྱང་དེ་བཞིན་གཤེགས་པ་ཐམས་ཅད་ཀྱི་མཆོག་ཏུ་གསང་བའི་
དཀྱིལ་འཁོར་འདི་དཀྱིལ་འཁོར་དུ་མ་ཞུགས་པ་རྣམས་ལ་སྨྲ་བར་མི་བྱ་ཞིང་།
མ་དད་པ་རྣམས་ལའང་མ་ཡིན་ནོ།། ཞེས་གསང་པར་གདམས་པ་སྟེ་ཡོལ་བའི་
ཕྱི་འཇུག་རྣམས་སོང་ངོ༌། ཨོཾ་བཛྲ་ས་མ་ཡ་ཧཱུྃ། ཞེས་བརྗོད་པས་དངོས་སུ་
དཀྱིལ་འཁོར་གྱི་ཡོལ་བ་བསལ་ཅིང་བསྒོམ་དོན་ལ་དཀྱིལ་འཁོར་གྱི་སྒོ་བཞི་རང་
ཤག་གི་ཕྱེ། ཨཱ ཁཾ་བཱི་ར་ཧཱུྃ་གིས་དཀྱིལ་འཁོར་གྱི་ནང་དུ་འཁྲིད་པར་བསམ།།
མཧཱ་ར་ཏ། སུ་ཏཾ་རྟ་སུ་ཏོ་ཥོ་སུ་ སུ་ཏོ། བཛྲ་སཏྭ་ཨརྱ་སིདྷུ་མཾ། ཞེས་ལན་
གསུམ་གྱིས་བླ་མའི་ཕྱག་གི་རྡོ་རྗེ་ལ་འཇུས་ཏེ་རྩིག་པའི་ནང་ལྷ་རྣམས་ཀྱི་ཕྱི་རོལ་
གྱི་སློབ་མ་ཁྲིད་པའི་སྣམ་བུ་སྟེང་ནས་གཡས་སྐོར་གྱི་བསྐོར་བ་གསུམ་བྱ། ཨོཾ་ན་
མ ཏེ་ཧཱུཾ། ཨོཾ་ན་མ་མི་ཧཱུཾ། ཨོཾ་ན་མོ་ན་མ ཧཱུྃ་སྭཱཧཱ། ཞེས་པས་ཤར་སྒོ་ནས་
ཐལ་མོ་སྤྱི་མགྲིན་སྙིང་ག་གསུམ་དུ་སྦྱར་ཏེ་གཙོ་འཁོར་ཐམས་ཅད་ལ་ཕྱག་བྱ།།
དེ་བཞིན་གཤེགས་ པ་ ཐམས་ ཅད་ ཀྱིས་བྱིན་གྱིས་རླབས་ ཤིག རྡོ་ རྗེ་ སེམས་
དཔའ་བདག་ལ་དབབ་པར་མཛད་དུ་གསོལ། ཞེས་ལན་གསུམ། རང་ཉིད་
སྨན་པའི་རྒྱལ་པོ་ཞལ་གཅིག་ཕྱག་གཉིས་པར་གསལ་བའི་ཐུགས་ཀར་ཟླ་བའི་
སྟེང་དུ་ཧཱུྃ་ཡིག་གིས་མཚན་པར་གྱུར། བླ་མ་དང་གཅོ་བོ་ཐ་མི་དད་པའི་ཐུགས་
ཀའི་ས་བོན་གྱི་འོད་ཟེར་གྱིས། ཕྱོགས་བཅུའི་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་ཀྱིས་ཐུགས་གཉིས་སུ་མེད་པའི་ཡེ་ཤེས་ཧཱུྃ་ལ་སོགས་པའི་རྣམ་
པར་སྤྱན་དྲངས། སློབ་མ་རྣམས་ཀྱི་ལུས་ལ་ཐིམ་པས་བྱིན་གྱིས་བརླབས་པར་
གྱུར། འདི་ནི་རྡོ་རྗེ་དམ་ཚིག་སྟེ། རྡོ་རྗེ་སེམས་དཔའ་ཡིན་པར་གྲགས།། ཡེ་
ཤེས་རྡོ་རྗེ་བླ་ན་མེད།། ད་ལྟ་ཉིད་དུ་དབབ་པར་མཛོད།། སྙིང་པའི་མཐར་བཛྲ་



༄༅།སྨན་པའི་རྒྱལ་པོ་ལྔ་བཅུ་རྩ་གཅིག་གི་སྒྲུབ་ཐབས་དཀྱིལ་ཆོག་གི་རིམ་པ། 149
ཨ་བེ་ཤཱ་ཡ་ཨ་ཨ་ཨ།། ཞེས་བཏགས་པ་མང་དུ་བརྗོད་དེ་ཡེ་ཤེས་པ་དབབ། རྡོ་
རྗེ་སྤྱི་པོར་བཞག་སྟེ། ཏིཥྛ་བཛྲ། ཞེས་པས་བརྟན་པར་བྱ། གཞན་ལ་དབང་
བསྐུར་བའི་སྐབས། ཁྱེད་རྣམས་ཀྱི་མིག་ལ་ཇི་ལྟར་སྣང་། ཞེས་ནམ་མཁའི་ཁ་
དོག་འདྲི་ཞིང་། སློབ་མས། དཀར་པོ་སྣང་ཞེས་ཟེར་ན། ཞི་བའི་དངོས་གྲུབ་
འགྲུབ་པ་ཡིན་ནོ་ཞེས་བརྡ་སྤྲོད་པ་སོགས་བྱ། བླ་མས་དཀྱིལ་འཁོར་ལ་མངོན་
དུ་ཕྱོགས་ཏེ། ཡང་དག་ པ་ཡི་ དཀྱིལ་ འཁོར་ འདིར།། བདག་ གིས་ སློབ་ མ་
བཅུག་པ་འདིའི།། ལྷ་རྣམས་རིགས་ཀྱི་རིམ་པ་ནི།། བསོད་ནམས་ཇི་ལྟ་དེ་ལྟར་
ཤོག། འདི་ཡི་དངོས་གྲུབ་ཇི་ལྟར་འགྱུར། རིགས་ནི་གང་གི་སྣོད་དུ་འགྱུར།།
བསོད་ནམས་མཐུ་ཡང་ཇི་འདྲ་བ། དེ་འདྲ་དཀྱིལ་འཁོར་དུ་གྱུར་ཅིག ཅེས་
ལན་གསུམ་གྱིས་བདེན་པའི་སྟོབས་བརྗོད་པ་སྟེ་གདོང་གཡོགས་དང་བཅས་འཇུག་པའི་སྐོར་ཕལ་ཆེར་
སོང་ངོ་།། རང་ཉིད་དཀྱིལ་འཁོར་གྱི་ནང་དུ་ཞུགས། གཙོ་བོ་འཁོར་བཅས་ཀྱི་མདུན་ན་གནས་པར་
མོས་ལ། སངས་ རྒྱས་ དངོས་ གྲུབ་ ཐོབ་ བྱའི་ ཕྱིར།། བདག་ ལ་ ཐུགས་ བརྩེར་
དགོངས་ནས་ནི།། འགྲོ་ལ་ཕན་པའི་གཙོ་ཆེན་གྱིས།། སྨན་པར་དགོངས་ནས་
བཞེས་སུ་གསོལ།། པྲ་ཏཱིཙྪ་བཛྲ་ཧོ༔ ཞེས་དཀྱིལ་འཁོར་གྱི་དབུས་སུ་མེ་ཏོག་
འདོར། ཨོཾ་པྲ་ཏི་སྲྀཧྥ་ཙཱ་ཨི་མཾ་སཏྭཱ་མཧཱ་པཱ་ལ། སེམས་དཔའ་སྟོབས་པོ་ཆེ་
བདག་བྱང་ཆུབ་མ་ཐོབ་ཀྱི་བར་དུ་རྗེས་སུ་བཟུང་བར་མཛོད་ཅིག ཅེས་བརྗོད་
ཅིངམེ་ཏོག་དཔྲལ་བར་བཅིངས་བས་མེ་ཏོག་ཕྲེང་བའི་དབང་གི་ངོ་བོ་རྒྱུད་ལ་སྐྱེས་པའི་མོས་པ་བྱ་
རང་གི་སྙིང་གར་ཟླ་བ་ལ་ཧཱུཾ། དཔྲལ་བར་ར། མིག་གཉིས་ལ་ཨོཾ་འོད་ཟེར་
འབར་བ་རེ་རེ་བསམས་ལ། ཨོཾ་རྡོ་རྗེ་སེམས་དཔའ་དེང་ཁྱོད་ཀྱི།། མིག་འབྱེད་
པར་ནི་བརྩོན་པར་མཛད། ཕྱེ་བས་ཐམས་ཅད་མཐོང་འགྱུར་པ།། ཐམས་
ཅད་མིག་ནི་བླ་ན་མེད།། ཅེས་མིག་དར་བསལ། ད་ནི་དད་པའི་ཤུགས་ཀྱིས་ནི།།
དཀྱིལ་འཁོར་འདི་དེ་ཉིད་ལ་ལྟོས།། ཁྱོད་ནི་སངས་རྒྱས་རིགས་སུ་སྐྱེས། ཕྱག་
རྒྱ་སྔགས་ཀྱིས་བྱིན་གྱིས་རློབས།། དངོས་གྲུབ་ཀུན་ནི་ཕུན་སུམ་ཚོགས།། དམ་
ཚིག་མཆོག་ཏུ་ཁྱོད་འགྱུར་རོ།། ཧེ་བཛྲ་པཱ་ཤྩ། ཞེས་དཀྱིལ་འཁོར་བལྟ་བར་



150
༄༅།བདུད་རྩི་སྨན་གྱི་མདོ་ཆོག
བསྐུལ། དེ་ཡང་ཕྱི་རོལ་ཏུ་རྡོ་རྗེའི་ར་བ་མེ་རིས་དང་བཅས་པའི་ནང་དུ་གཞལ་
ཡས་ཁང་གྲུ་བཞི་སྒོ་བཞི་པ་ལ་སོགས་པ་མཚན་ཉིད་ཐམས་ཅད་དང་ལྡན་པའི་
ཤར་སྒོར་ཡུལ་འཁོར་སྲུངས། ལྷོར་སྒོར་འཕགས་སྐྱེས་པོ། ནུབ་སྒོར་སྤྱན་མི་
བཟང་། བྱང་སྒོར་རྣམ་ཐོས་སྲས། ནང་གི་པད་འདབ་ཉེར་གཉིས་ཀྱི་གཡས་
གྲལ་བཅུ་ལ་གཡས་སྐོར་གྱི་ཚུལ་དུ་ཚངས་པ་དང༌། བརྒྱ་བྱིན་དང་། མེ་ལྷ་
དང་། གཤིན་རྗེ་དང༌། སྲིན་པོ་དང་། ཆུ་ལྷ་དང༌། རླུང་ལྷ་དང༌། གནོད་
སྦྱིན་དང༌། དབང་ལྡན་དང་། སའི་ལྷ་མོ་སྟེ་ཕྱོགས་སྐྱོང་བ་བཅུ་དང་། ཤར་
གྱི་པད་འདབ་ནས་ནུབ་ཀྱི་པད་འདབ་ཀྱི་བར་གྱི་གཡོན་གྲལ་བཅུ་གཉིས་ལ་
གཡོན་སྐོར་ གྱི་ ཚུལ་ དུ་ཇི་ འཇིགས་ དང༌། རྡོ་ རྗེ་ དང་། རྒྱུན་ འཛིན་དང་།།
གཟའ་འཛིན་དང་། རླུང་འཛིན་དང༌། གནས་བཅས་དང་། དབང་འཛིན་
དང༌། བཏུང་འཛིན་དང་། སྨྲ་འཛིན་དང༌། བསམ་འཛིན་དང༌། གཡོ་བ་
འཛིན་དང་། རྫོགས་བྱེད་དེ་གནོད་སྦྱིན་གྱི་སྡེ་དཔོན་ཆེན་པོ་བཅུ་གཉིས་དང་།
དེའི་ནང་གི་པད་འདབ་བཅུ་དྲུག་གི་ཤར་དུ་འཇམ་དཔལ། སྐྱབས་གྲོལ། ཕྱག་
ན་རྡོ་རྗེ་། ཉི་མ་ལྟར་སྣང་བྱེད་བཞི། ལྷོར་ཟླ་བ་ལྟར་སྣང་བྱེད། བློ་གྲོས་ཆེན་
པོ། བྱམས་པ། རྡོ་རྗེ་བཞི། ནུབ་ཏུ་སྤོབས་པ་རྩེགས་པ། རྣམ་པར་གནོན་པ།
བལྟ་ན་ སྡུག་ པ། མུན་ པ་ ཐམས་ ཅད་ངེས་ པར་འཇོམས་ པའི་བློ་ གྲོས་བཞི།
བྱང་དུ་བསམ་པ་ལེགས་པར་སེམས་པ། ལྷུན་པོ་བརྩེགས་པ། སང་སང་པོའི་
དབྱངས། ལྷུན་པོ་རྩེ་འཛིན་བཞི་སྟེ་བྱང་ཆུབ་སེམས་དཔའ་བཅུ་དྲུག། དེའི་
ནང་གི་པད་འདབ་བརྒྱད་ཀྱི་ ཤར་དུ་ཡུམ་ཆེན་མོ། ཤར་ལྷོར་ ཤཱཀྱ་ཐུབ་ པ།།
ལྷོར་མཚན་ལེགས་པར་ཡོངས་གྲགས་དཔལ་གྱི་རྒྱལ་པོ། ལྷོ་ནུབ་ཏུ་མཁས་པ་
གཟི་བརྗིད་སྒྲ་དབྱངས། ནུབ་དུ་གསེར་བཟང་དྲི་མེད་རིན་ཆེན་སྣང་། ནུབ་
བྱང་དུ་མྱ་ངན་མེད་མཆོག་དཔལ། བྱང་དུ་ཆོས་བསྒྲགས་རྒྱ་མཚོའི་དབྱངས།
བྱང་ཤར་དུ་མངོན་པར་མཁྱེན་པའི་རྒྱལ་པོ། དབུས་སུ་བཅོམ་ལྡན་འདས་སྨན་
པའི་རྒྱལ་པོ་སྟེ། དེ་ལྟར་རྟེན་དང་བརྟེན་པར་བཅས་པ་མངོན་སུམ་དུ་མཐོང་



༄༅།སྨན་པའི་རྒྱལ་པོ་ལྔ་བཅུ་རྩ་གཅིག་གི་སྒྲུབ་ཐབས་དཀྱིལ་ཆོག་གི་རིམ་པ། 151
བར་གྱུར། ཅེས་ལྷ་ངོ་བསྟན་ཅིང་དཀྱིལ་འཁོར་མཐོང་བའི་བདག་ཉིད་ཅན་དུ་ཞུགས་པ་སྟེ་དཀྱིལ་
འཁོར་དུ་ཞུགས་པའི་རིམ་པའོ།། དེ་ནས་ཆུའི་དབང་གི་དོན་དུ་མཎྜལ་ཕུལ་ཏེ། བྱང་
ཆུབ་རྡོ་རྗེས་སངས་རྒྱས་ལ།། མཆོད་ཆེན་ཇི་ལྟར་སྩལ་པ་ལྟར། བདག་ཀྱང་
བསྐྱབ་པའི་དོན་གྱི་ཕྱིར།། ནམ་མཁའི་རྡོ་རྗེ་དེང་བདག་སྩོལ།། ཅེས་ལན་གསུམ་
གྱིས་གསོལ་བ་གདབ། དཀྱིལ་འཁོར་གྱི་ཤར་དུ་དབང་སྟེགས་རིན་པོ་ཆེའི་ཁྲིའི་སྟེང་
དུ་པད་ཟླའི་གདན་ལ་རང་ཉིད་བཅོམ་ལྡན་འདས་སྨན་པའི་རྒྱལ་པོ། ནས།
ལྟེ་བར་ ཧཱུཾ་ གིས་ མཚན་ པར་ གྱུར། ཅེས་ པའི་ བར་ བདག་ བསྐྱེད་ ལྟར་ རོ།།
དབང་ རྫས་ བུམ་ ཆུ་ བསངས་ སྦྱངས། སྟོང་ པའི་ ངང་ ལས་ ཨཾ་ ཧཱུཾ་ ཏྭཾ་
ཧི ཨཱུ རྣམས་ལས་བྱུང་བའི་ཡེ་ཤེས་ལྔའི་རང་བཞིན་གྱི་བུམ་ཆུར་གྱུར། ཅེས་
བསྐྱེད་ཆོག་བྱ། བླ་མ་དང་གཙོ་བོ་ཐ་མི་དད་བའི་ཐུགས་ཀའི་ཧཱུྃ་གི་འོད་ཟེར་གྱིས་
རྒྱལ་བ་འཁོར་བཅས་ཐམས་ཅད་རང་ལ་དབང་བསྐུར་པའི་ཕྱིར་དུ་བསྐུལ་ཏེ་
སྤྱན་དྲངས་པ་རྣམས་ནམ་མཁར་བཞུགས། བསྒྲུབས་ པའི་ དཀྱིལ་འཁོར་ པ་
རྣམས་ཀྱིས་དབང་བསྐུར་བའི་དགོངས་པ་མཛད། སྤྱན་མ་ལ་སོགས་པའི་རིག་
མ་དང་བཅས་པ་ནམ་མཁར་བཞུགས་པ་རྣམས་ཀྱིས་གདུགས་དང་རྒྱལ་མཚན་
ལ་སོགས་པ་རྣམས་རང་གི་སྟེང་ཕྱོགས་སུ་འཛིན། གླུ་གར་མཛད་ཅིང་རོལ་མོ་
བརྡུང༌། མེ་ཏོག་དང་གུར་གུམ་ལ་སོགས་པའི་ཆར་འབེབས། ཕྱག་གིས་ཅུང་
ཟད་ཡོ་བར་བཟུང་བའི་བུམ་པ་དཀར་པོ་བྱང་ཆུབ་ཀྱི་སེམས་ཀྱི་བདུད་རྩིས་གང་
བ་རྣམས་ཀྱིས་དབང་བསྐུར། གཟུགས་རྡོ་རྗེ་མ་ལ་སོགས་པ་རྣམས་ཀྱིས་བཀྲ་
ཤིས་ཀྱི་གླུ་དབྱངས་ཀྱིས་ཤིས་པ་བརྗོད། ཁྲོ་བོ་རྣམས་ཕྱོགས་མཚམས་སུ་འཁོད་
ནས་བགེགས་བསྐྲད་པར་གྱུར། ཕུན་སུམ་ཚོགས་པ་མངའ་བ་གསེར་གྱི་རི་བོ་
འདྲ།། འཇིག་རྟེན་གསུམ་གྱི་མགོན་པོ་དྲི་མ་གསུམ་སྤངས་པ། སངས་ རྒྱས་
པདྨ་རྒྱས་པ་འདབ་འདྲའི་སྤྱན་མངའ་བ།། འདི་ནི་དེ་རིང་ཁྱོད་ལ་ཞི་བྱེད་བཀྲ་
ཤིས་ཤོག། དེ་ཡིས་ཉེ་བར་བསྟན་པའི་མཆོག་རབ་མི་གཡོ་བ།། འཇིག་རྟེན་
གསུམ་ན་གྲགས་ཤིང་ལྷ་དང་མིས་མཆོད་པ།། ཆོས་ཀྱི་དམ་པ་སྐྱེ་དགུ་རྣམས་ལ་



152
༄༅།བདུད་རྩི་སྨན་གྱི་མདོ་ཆོག
ཞི་བྱེད་པ། འདི་ནི་དེ་རིང་ཁྱོད་ལ་ཞི་བྱེད་བཀྲ་ཤིས་ཤོག། དགེ་འདུན་དམ་པ་
ཆོས་དང་ཐོས་པའི་བཀྲ་ཤིས་ཕྱུག། མི་དང་ལྷ་དང་ལྷ་མ་ཡིན་གྱི་མཆོད་པའི་
གནས།། ཚོགས་ཀྱི་མཆོག་རབ་ངོ་ཚ་ཤེས་དང་དཔལ་གྱི་གཞི། འདི་ནི་དེ་རིང་
ཁྱོད་ལ་ཞི་བྱེད་བཀྲ་ཤིས་ཤོག། ཅེས་དབང་ལྷ་སྤྱན་དྲངས་ཤིང་ཤིས་པ་བརྗོད་པ་སྔོན་དུ་འགྲོ་
བས། རིན་ཆེན་མཛེས་པའི་བཀྲ་ཤིས་བུམ་པ་འདིས།། སྐལ་ལྡན་སྐྱེས་བུ་ཁྱོད་ལ་
དབང་བསྐུར་བས། ལས་དང་ཉོན་མོངས་སྒྲིབ་པ་ཀུན་དག་ནས།། བྱང་ཆུབ་
སེམས་ཀྱི་རླན་གྱིས་བརླན་པར་ཤོག། ཨོཾ་ཏ་ཐཱ་ག་ཏ་བྷི་ཥ་ཛེ་གུ་རུ་བཻཌཱུརྨ་པྲ་བྷ་
རཱ་ཛ་སྱ་མཎྜ་ལ་ས་པ་རི་ཝཱ་ར་དེ་བ་ཀ་ལ་ཤ་ཨ་བྷི་ཥཱ་ཉྩ་མི། ཨོཾ་ཏ་ཐཱ་ག་ཏ། ནས།
པ་རི་ཝཱ་ར་པཱུ་ཛ་ཀ་ལ་ཤ་ཨ་བྷི་ཥིཉྩ་མི། ཞེས་བརྗོད་ཅིང་བུམ་པ་སྤྱི་བོར་བཞག། ཇི་ལྟར་
བལྟམས་པ་ནས། བྲུས་བགྱིའོ།། སྙིང་པོ་དང་། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་
ཏ་ས་མ་ཡ་ཤྲཱི་ཡེ་ཧཱུྃ། ཞེས་བུམ་ཆུ་བླུད། འདི་ནི་སྦྱིན་ པའི་ རང་ བཞིན་ཆུ།
སེར་སྣའི་དྲི་མ་སྦྱོང་མཛད་ཅིང་།། གཏོང་བ་དྲི་ཡིས་ལེགས་བསྒོས་པས།། ཁྲུས་
ལེགས་མཛད་ཀྱི་དབང་བསྐུར་རོ།། སྙིང་པོ་དང་། ཨོཾ་དཱ་ན་པཱ་ར་མི་ཏ་ཨ་བྷི་
ཥཉྩ་མོ། དེ་བཞིན་དུ་སྦྱིན་པའི་གནས་སུ། ཚུལ་ཁྲིམས། བཟོད་པ། བརྩོན་འགྲུས།
བསམ་གཏན་། ཤེས་རབ་དང༌། སེར་སྣའི་གནས་སུ། ཚུལ་འཆལ། ཁོང་ཁྲོ། ལེ་ལོ།
རྣམ་གཡེང་། ཤེས་འཆལ། གཏོང་བའི་གནས་སུ། བསྲུང་བ། བྱམས་པ།
བརྩོན་པ། ཏིང་འཛིན། ཡེ་ཤེས། དཱ་ནའི་གནས་སུ། ཤཱི་ལ། ཀྵནྟི། བིརླ། དྷུ་ན།
པྲ་ཛྷ་ཞེས་པ་རྣམས་བཅུག་སྟེ་དབང་བསྐུར། ཞེས་བདུད་རྩིའི་ཆུས་དབང་བསྐུར། ལུས་
ཐམས་ཅད་གང་། བདེ་བ་ཆེན་པོ་མྱོང་། དྲི་མ་ཐམས་ཅད་དག། ཆུའི་ལྷག་མ་
སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་དེ་བཞིན་གཤེགས་པ་རིགས་ལྔས་
དབུ་བརྒྱན་ཅིང་། དབང་གི་ལྷ་རྣམས་ཀྱང་རང་ཉིད་ལ་ཐིམ་པར་གྱུར། ཨོཾ་
ཨགྷཾ་སོགས་ཀྱིས་མཆོད། དེ་ལྟར་ཆུའི་དབང་ཐོབ། ཉོན་མོངས་པ་ལྔའི་དྲི་མ་
སྦྱངས། རྣམ་པར་ཤེས་པ་ལྔ་གནས་བསྒྱུར། ལམ་མཚན་མ་མེད་པའི་རྣལ་
འབྱོར་བསྒོམ་པ་ལ་དབང་བར་བྱས། འབྲས་བུ་ཆོས་ཀྱི་སྐུ་འགྲུབ་པའི་ནུས་པ་



སྨན་པའི་རྒྱལ་པོ་ལྔ་བཅུ་རྩ་གཅིག་གི་སྒྲུབ་ཐབས་དཀྱིལ་ཆོག་གི་རིམ་པ། 153
དང་བག་ཆགས་ཁྱད་པར་ཅན་བཞག་པ་ཡིན་ནོ།། ཞེས་དག་པ་བརྗོད། སློབ་མ་ལ་
དབང་བསྐུར་བའི་ཚེ། ལས་བུམ་གྱི་ཆུས་བཀྲུ་བྱབས་བསྲུང་གསུམ་བྱེད་པར་འདོད་ན། གཞན་ནས་
བྱུང་བ་ལྟར་མཚམས་འདིར་བྱ་ལ། མ་སྤྲོས་ནམ་བྱས་ཀྱང་ཆོ་ག་ཆད་པའི་སྐྱོན་དུ་མི་འགྱུར་རོ།། དེ་ནས་
ཅོད་པན་གྱི་དབང་གི་དོན་དུ་མཎྜལ། གསོལ་གདབ་གོང་ལྟར་བྱས་ལ། ཅོད་པན་བསངས་སྦྱངས།
སྟོང་པའི་ངང་ལས་ཨོཾ་ཧཱུཾ་ཏཾ་ཧི ཨཱུ རྣམས་ཡོངས་སུ་གྱུར་པ་ལས་དེ་བཞིན་
གཤེགས་པ་རིགས་ལྔའི་རང་བཞིན་གྱི་ཅོད་པན་དུ་གྱུར། ཅེས་བསྐྱེད། བླ་མ་
དང་གཙོ་བོ་ཐ་མི་དད་པའི་ཐུགས་ཀའི། ནས། བཀྲ་ཤིས་ཤོག། ཅེས་པའི་
བར་གོང་ལྟར། དེ་བཞིན་གཤེགས་པའི་དབུ་རྒྱན་ཅོད་པན་འདིས།། སྐལ་ལྡན་
XX x བསྐུར་པས།། སྐུ་གསུང་ཐུགས་ཀྱི་ཡོན་ཏན་རབ་རྫོགས་ཏེ༎ རིགས་
ལྔའི་སངས་རྒྱས་མྱུར་དུ་ཐོབ་པར་ཤོག། ཨོཾ་རཏྣ་མུ་ཀུ་ཊ་བཛྲ་པཎྞཾ་ཨ་བྷི་ཥིཉྩ་མི།
ཞེས་ཅོད་པན་བཅིངས་ཤིང་དབང་བསྐུར། ཇི་ལྟར་བལྟམས་པ། ནས། ཤྲཱི་ཡེ་
ཧཱུྃ། ཞེས་མཐའ་རྟེན་ཆུ་དབང་བྱ་ཞིང་། ཞེས་བདུད་རྩིའི་ཆུས་དབང་བསྐུར། ནས།།
ཐིམ་པར་གྱུར། ཨོཾ་ཨརྒྱུ་སོགས་ཀྱིས་མཆོད། དེ་ལྟར་ཅོད་པན་གྱི་དབང་ཐོབ།
དྲི་མ་ལྔ་སྦྱངས། ཕུང་པོ་ལྔ་གནས་བསྒྱུར། ལམ་མཚན་མ་དང་བཅས་པའི་
རྣལ་འབྱོར་བསྒོམ་པ་ལ་དབང་བར་བྱས། འབྲས་བུ་གཟུགས་ཀྱི་སྐུ་འགྲུབ་པའི་
ནུས་པ་དང་བག་ཆགས་ཁྱད་པར་ཅན་བཞག་པ་ཡིན་ནོ།། ཞེས་ཅོད་པན་གྱི་དབང་
བསྐུར་བའོ།། བླ་མ་དང་གཙོ་བོ་ཐ་མི་དད་པའི་ཐུགས་ཀའི་སྔགས་ཕྲེང་ལས་རང་
འདྲ་གཉིས་པ་ཞིག་བྱུང་པ་ཞལ་ནས་ཐོན། རང་གི་སྙིང་གའི་ས་བོན་གྱི་མཐར་
འཁོད་པའི་འོད་ཟེར་གྱིས་སྡིག་སྒྲིབ་ཐམས་ཅད་སྦྱངས་པར་མོས་ལ། སྙིང་པོ་
ལན་གསུམ་བརྗོད། བཅོམ་ལྡན་བདག་གིས་བཟུང་ལགས་ཀྱི།། བདག་ལ་ཉེ་
བར་སྩལཏུ་གསོལ།། ཞེས་བླ་མ་ལ་གསོལ་བ་བཏབ་པ་ནི་སྔགས་ཀྱི་རྗེས་གནང་ངོ༌། གྷཾ་ལས་
བྱུང་བའི་འཁོར་ལོ། ཨོཾ་བཛྲ་ཧེ་ཏུ་མོ། ཞེས་ཞབས་རྟེན་དུ་འཁོར་ལོ་དང་། དབྱངས་
ཐ་མ་ཨ ལས་བྱུང་བའི་དུང་། ཨོཾ་བཛྲ་བྷཱ་ཥ་རོ། ཞེས་ལག་པ་གཡས་སུ་དུང་དཀར་
དང་། དབྱངས་དང་པོ་ཨ་ལས་བྱུང་བའི་བྱ་རྒྱུད་རིགས་གསུམ་གྱི་བོ་ཏི། ཨ་དེང་



154
༄༅།བདུད་རྩི་སྨན་གྱི་མདོ་ཆོག
ནས་བརྩམས་ཏེ་སེམས་བསྐྱེད་པ།། ཙམ་གྱིས་ཆོས་དུང་བླ་ན་མེད།། ཀུན་ནས་
ཡོངས་སུ་བགང་ནས་ནི།། ཆོས་ཀྱི་འཁོར་ལོ་བསྐོར་བར་གྱིས།། ཞེས་ལག་པ་གཡས་
ཆོས་འཆད་གཡོན་མཉམ་གཞག་བྱས་པའི་སྟེང་དུ་གླེགས་བམ་དང༌། དབྱངས་ཐ་མ་ཨ༔ ལས་
བྱུང་བའི་དྲིལ་བུ། ཨ ཞེས་ལག་པ་གཡོན་པར་དྲིལ་བུ་བྱིན་ལ། ཐམས་ཅད་
ནམ་ མཁའི་ མཚན་ ཉིད་དེ།། ནམ་ མཁའ་ལ་ ཡང་ མཚན་ ཉིད་ མེད།། ནམ་
མཁའ་མཉམ་པ་ཉིད་སྦྱོར་བ། ཐམས་ཅད་མཆོག་ནི་མཉམ་ཉིད་གསལ།། ཞེས་
བརྗོད་ཅིང་དཀྲོལ་དུ་བཅུག་པ་རྣམས་ནི་ཆོས་བཤད་པའི་རྗེས་གནང་ངོ༌།། ད་ནི་དཀྱིལ་འཁོར་
སློབ་དཔོན་གྱུར།། སྔགས་དང་རྒྱུད་ཀྱང་འཛིན་པར་གྱུར།། སངས་རྒྱས་བྱང་
ཆུབ་སེམས་དཔའ་དང༌།། ལྷ་རྣམས་ཀྱིས་ཀྱང་མཐུན་པར་གསུངས།། སེམས་
ཅན་རྣམས་ལ་སྙིང་བརྩེའི་ཕྱིར།། ཁྱོད་ཀྱི་དཀྱིལ་འཁོར་ཆོ་ག་བཞིན།། ནན་
ཏན་བསྐྱེད་དེ་བྲི་པར་བྱ། སྒྲུབ་པ་པོ་རྣམས་རྒྱུད་ལ་སྦྱོར།། ཞེས་སྤྲོ་བ་བསྐྱེད་
ཅིང་སློབ་དཔོན་གྱི་ལས་སུ་བྱ་བ་རྣམས་བསྟན་པའོ།། རྒྱལ་སྲིད་སྣ་བདུན་བསངས་
སྦྱངས། སྟོང་བའི་ངང་ལས་ༀ་ལས་བྱུང་ བའི་ རྒྱལ་སྲིད་སྣ་བདུན་དྭངས་ཤིང་
ཐོགས་པ་མེད་པ་ཡེ་ཤེས་ཀྱི་རང་བཞིན་དུ་གྱུར་པར་བསམས་ལ། ལྷ་རྫས་ལས་
བྱས་ལྟེ་བ་ཤིན་ཏུ་ཟླུམ། རྩིབས་སྟོང་ལྡན་ཞིང་མུ་ཁྱུད་རབ་མཉམ་ཞིང་།། སྡང་
བའི་དགྲ་ལས་རྣམ་པར་རྒྱལ་བྱེད་པའི།། འཁོར་ལོ་རིན་ཆེན་ལྡན་པས་དབང་
བསྐུར་རོ།། ཨོཾ་ཙཀྲ་རཏྣ་ཨ་བྷི་ཥཱཉྩ་མོ། རིན་ཆེན་ངོ་བོ་ལྷ་རྫས་བིཌཱུརྨ། ཀུན་
ཏུ་དཔག་ཚད་ཙམ་དུ་ སྣང་བྱེད་ཅིང་།། དྲི་མེད་ཉིན་མོ་ཇི་བཞིན་མཚན་དེ་
བཞིན།། ནོར་བུ་རིན་ཆེན་X x ཨོཾ་མ་ཎི x x གཟུགས་མཛེས་ལྟ་ན་སྡུག་ཅིང་
ཚུལ་བཟང་ལ།། པགས་པའི་མདོག་ལེགས་འཇམ་ཞིང་དྲི་མཆོག་ལྡན།། ཡིད་
འོང་འདོད་དགུའི་རེག་བྱ་དང་ལྡན་པའི།། བཙུན་མོ་ x x ཨོཾ་སྦི་ x X གང་
ཡང་རྒྱལ་བ་མུ་ཏིག་མདངས་ལྡན་པའི།། གསེར་སོགས་མང་པོ་ཐུབ་ལ་ཕུལ་བ་
ལྟར།། བཟོད་ལྡན་མཚུངས་པའི་ཁྱིམ་བདག་ནོར་ལྡན་པའི།། བློན་པོ་x x ཨོཾ་
པུ་རུ་ཥ་ X X ཡན་ལག་ཐམས་ཅད་ལེགས་སྐྱེས་ས་ལ་ནི། རབ་གནས་གང་



༄༅།སྨན་པའི་རྒྱལ་པོ་ལྔ་བཅུ་རྩ་གཅིག་གི་སྒྲུབ་ཐབས་དཀྱིལ་ཆོག་གི་རིམ་པ། 155
ཆེན་རི་འདྲ་གླང་པོ་ཆེ།། རྒྱལ་པོ་ལ་འོས་མཁའ་ལ་རབ་འགྲོ་བའི།། གླང་པོ་x
xཨོཾ་ ཧཙོ་ XX ཐོ་རངས་ དུས་ སུ་ཕྱོགས་རྣམས་མ་ལུས་པའི།། ས་རྣམས་
བསྐོར་ཏེ་སླར་ཡང་ལྡོག་གྱུར་པ།། རྨ་བྱའི་མགྲིན་པའི་སྤུ་ལྟར་ཡིད་འོང་བའི།།
རྟ་མཆོག X x ཨོཾ་ཏུ་རོ་ག་ཨ་ཤུ་XXའགྲོ་དང་ལྡོག་དང་ཀུན་ནས་འོང་གྱུར་
པས།། བདུད་དཔུང་མ་ལུས་འཇོམས་པར་བྱེད་པ་སྟེ། དཔལ་དང་འབྱོར་
པའི་དཔུང་དང་བཅས་པ་ཡི།། དམག་དཔོན་ X X མོ་ ཁངྒ་ X X ཞེས་དང༌།
བཀྲ་ཤིས་རྫས་བརྒྱད་བསངས་སྦྱངས། སྟོང་པའི་ངང་ལས་ༀ་ལས་བྱུང་བའི་བཀྲ་ཤིས་
པའི་རྫས་བརྒྱད་མཐོང་བ་ཙམ་གྱིས་ཀྱང་མི་ཤིས་པ་མཐའ་དག་སེལ་བར་བྱེད་
པའི་ཡོན་ཏན་ལྡན་དང་ལྡན་པར་མོས་ལ། མེ་ལོང་ཡེ་ཤེས་རྒྱ་མཚོ་ཆེན་པོ་སྟེ།།
ཡེ་ཤེས་རྒྱ་མཚོ་མཆོག་ཏུ་དག་གྱུར་ནས།། རྣམ་དག་ཆོས་ལ་ཐོགས་མེད་ལོངས་
སྤྱོད་པའི།། བཀྲ་ཤིས་དེས་ཀྱང་སྒྲིབ་པ་དག་གྱུར་ཅིག ཨོཾ་ཨཱ་དརྣ་མངྒ་ལཾ་དྲ་བྱ་
ཨ་བྷི་ཥིཉྩ་མཾ། གྷི་ཧང་དུག་གསུམ་འཛེམས་པ་ནད་ཀྱི་སྨན། སྨན་མཆོག་ཆོས་
ཉིད་རབ་ཏུ་རྟོགས་གྱུར་ཏེ། ཉོན་མོངས་ཟུག་རྔུ་མེད་པར་གྱུར་བ་ཡི།། བཀྲ་
ཤིས་དེས་ཀྱང་སྡུག་བསྔལ་བདག་གྱུར་ཅིག མོ་རོ་ཙ་ན་མངྒ་x x ཞོ་ནི་ཀུན་གྱི་
སྙིང་པོར་གྱུར་པ་སྟེ།། སྙིང་པོ་རྣམ་དག་ཡེ་ཤེས་མཆོག་རྟོགས་ནས།། ཡོན་ཏན་
ཀུན་གྱི་དབྱིངས་སུ་གྱུར་པ་ཡི།། བཀྲ་ཤིས་དེས་ཀྱང་དུག་གསུམ་ཞི་གྱུར་ཅིག་
ཨོཾ་ད་དྷི་མངྒ་x x དུར་བ་ཚེ་ནི་སྤེལ་བར་བྱེད་པ་སྟེ།། རྡོ་རྗེ་སེམས་དཔའི་ཚེ་ནི་
རབ་གྲུབ་ནས།། ཉོན་མོངས་སྐྱེ་ཤི་རྒྱུན་ཆད་གྱུར་པ་ཡི།། བཀྲ་ཤིས་དེས་ཀྱང་ཚེ་
ཡང་འཕེལ་བར་ཤོག། ཨོཾ་ད རྭ་ མངྒ་ x x བིལ་བ་རྒྱུ་རྐྱེན་འབྲས་བུར་བཅས་
པའི་ཆོས།། འཇིག་རྟེན་འཇིག་རྟེན་འདས་པའི་སྤྱོད་པ་ཀུན།། བྱང་ཆུབ་སྙིང་
པོ་མཆོག་ཏུ་དག་གྱུར་པའི།། བཀྲ་ཤིས་དེས་ཀྱང་དོན་ཀུན་གྲུབ་གྱུར་ཅིག ཨོ་
བིཝ་མངྒ་x x དུང་ནི་ཆོས་ཀྱི་སྒྲ་རྣམས་སྒྲོག་པའི་ཚུལ།། ཡེ་ཤེས་རྒྱ་མཚོ་ཉིད་
དུ་དག་གྱུར་ཏེ། ཆོས་རྣམས་མ་ནོར་ཡོངས་སུ་སྟོན་པ་ཡི།། བཀྲ་ཤིས་དེས་ཀྱང་
ཚིག་ལ་དབང་ཐོབ་ཤོག། ཨོཾ་ ཤི་ཁ་མངྒ་ x x ལི་ཁྲི་དམར་པོ་དབང་གི་རང་



156
༄༅།བདུད་རྩི་སྨན་གྱི་མདོ་ཆོག
བཞིན་ཏེ། ཆོས་རྣམས་མ་ནོར་དབང་དུ་བསྡུས་ནས་ཀྱང་། ཆོས་ཀྱི་རྒྱལ་སྲིད་
རབ་ཏུ་བརྟན་གྱུར་པའི།། བཀྲ་ཤིས་དེས་ཀྱང་ཁྱེད་སྲིད་བརྟན་གྱུར་ཅིག ཨོ་སི
ནྡྷ་ར་མངྒ་X X ཡུངས་ཀར་རྡོ་རྗེ་རིགས་ཏེ་ཐམས་ཅད་དུ།། བགེགས་རྣམས་མ་
ལུས་འཇོམས་པར་བྱེད་པ་སྟེ།། མཐུ་སྟོབས་ཡོན་ཏན་ཕུན་སུམ་ཚོགས་པ་ཡི།།
བཀྲ་ཤིས་དེས་ཀྱང་བགེགས་རྣམས་ཞི་བར་ཤོག། ཨོཾ་ཨནྡྲ་སིདྡྷི་མངྒ X ཞེས་པས་
རྒྱལ་སྲིད་སྣ་བདུན་དང་བཀྲ་ཤིས་རྫས་བརྒྱད་ཀྱི་དབང་བསྐུར། ཡང་བསྡུས་པ་ལ་མོས་ན། དུས་
གསུམ་རྒྱལ་བ་ཀུན་གྱིས་བསྔགས་པ་ཡི།། ཐེག་མཆོག་ཆོས་ཀྱི་སྲིད་ལ་དབང་
བསྒྱུར་བའི།། རྒྱལ་སྲིད་རིན་ཆེན་བདུན་གྱིས་དབང་བསྐུར་བས།། ཆོས་ཀྱི་
སྲིད་ལ་དབང་བསྒྱུར་ཐོབ་པར་ཤོག། ཨོ་མཧཱ་སཏ་རནྟ་ཨ་བྷི་ཥལྕི་མོ། ཞེས་
དང༌། གང་ཞིག་རེག་ཅིང་མཐོང་ཐོས་དྲན་པས་ཀྱང་།། མི་ཤིས་ཀུན་སེལ་ཕུན་
སུམ་ཚོགས་ སྩོལ་ བའི།། རྒྱལ་ བས་ བྱིན་ གྱིས་ བརླབས་ པའི་ བཀྲ་ ཤིས་ རྫས།།
དམ་པས་དབང་བསྐུར་དགེ་ལེགས་འབར་གྱུར་ཅིག ཨོཾ་ཨཥཱ་མངྒ་ལཾ་དྲ་བྱ་ཨ་བྷི་
ཥཉྩ་མཾ། ཞེས་བརྗོད་ཀྱང་རུང་ངོ་།། དེ་ལྟར་རིགས་གསུམ་སྤྱི་དང་བྱེ་བྲག་གི་ཆོས་སྟོན་
པ་ལ་སོགས་པ་སློབ་དཔོན་གྱི་བྱ་བའི་ཆེད་དུ་རྗེས་སུ་གནང་བ་བྱིན་པ་ཡིན་པས།
རིགས་གསུམ་སྤྱི་དང་བྱེ་བྲག་གི་དཀྱིལ་འཁོར་བྲི་སྒྲུབ་དབང་བསྐུར་བ་སོགས་ལ་
དབང་བར་བྱས། འཕྲིན་ལས་བཞིའི་སྒོ་ནས་འགྲོ་བའི་དོན་འགྲུབ་པའི་ནུས་པ་
བཞག། འབྲས་བུ་རིགས་ གསུམ་གྱི་ཆོས་ གྱི་འཁོར་ལོས་སྒྱུར་བའི་གོ་འཕང་
མངོན་དུ་བྱ་བའི་སྐལ་བ་ཅན་དུ་བྱས་སོ།། ཞེས་རྗེས་གནང་གི་དག་པ་བརྗོད། གཙོ་བོས་
ཇི་ལྟར་བཀའ་བསྩལ་པ།། དེ་དག་ཐམས་ཅད་བདག་གིས་བགྱི།། ཞེས་ལན་གསུམ་
བརྗོད་དེ་དམ་སྡོམ་བསྲུང་བར་དམ་བཅས་ཏེ། གཏང་རག་གི་མཎྜལ་ཕུལ། སློབ་མ་ལ་དབང་བསྐུར་རྒྱུ་
ཡིན་ན་རྡོར་དྲིལ་དང་བཅས་པས། བདེན་པ་གང་གིས་ཡེ་ཤེས་མཆོག། ཤེས་རབ་ཐབས་དག་དཀྱིལ་
འཁོར་གྱི།། བདེན་པ་དེ་ཡིས་མགོན་པོ་ཁྱོད།། འདོད་པ་བདག་ལ་ཡོངས་རྫོགས་མཛོད།། ཆོས་རྣམས་
གཟུགས་བརྙན་ལྟ་བུ་སྟེ།། གསལ་ཞིང་དག་ལ་རྙོག་པ་མེད།། བཟུང་དུ་མེད་ཅིང་བརྗོད་དུ་མེད།། རྒྱུ་
དང་ལས་ལས་ཡང་དག་འབྱུང་།། དེ་ཉིད་དེ་བཞིན་ཉིད་ངེས་འབྱུང་།། བདེན་པ་དེ་ཡིས་དཀྱིལ་འཁོར་
ནི།། གཟུགས་བརྙན་གསལ་བར་སློབ་མ་རྣམས།། ཀུན་གྱིས་སྒྲིབ་མེད་མཐོང་བར་ཤོག། ཅེས་བདེན་



༄༅སྨན་པའི་རྒྱལ་པོ་ལྔ་བཅུ་རྩ་གཅིག་གི་སྒྲུབ་ཐབས་དཀྱིལ་ཆོག་གི་རིམ་པ། 157
པའི་སྟོབས་ཀྱིས་བྱིན་གྱིས་བརླབ་པ་ལན་གསུམ་བྱས་ལ། རང་ཉིད་དཀྱིལ་འཁོར་གྱི་གཙོ་བོ་དང་ཐ་མི་
དད་པར་མོས་ཏེ། སྟ་གོན་གྱིས་སྨིན་པའི་སློབ་མ་ལ་དབང་བསྐུར་བའི་རིམ་པ་རྣམས་བདག་འཇུག་གི་ཆོ་
ག་ཇི་ལྟ་བ་བཞིན་ལ། ས་བཅད་སོ་སོའི་སྐབས་སུ་རྒྱུད་དང་དམ་པའི་མན་ངག་གིས་བརྒྱན་པའི་དབང་
བརྡ་ལེགས་པར་ངོ་སྤྲོད་པར་བྱས་ཏེ་སྨིན་བྱེད་རྒྱུའི་དབང་བསྐུར་ཏེ་ཆོས་གཟུགས་ཀྱི་སྐུ་གཉིས་བསྒྲུབ་
པར་ནུས་པའི་རྟེན་འབྲེལ་བསྒྲིག་པར་བྱའོ།།
དེ་ནས་གཏང་རག་གི་ཆོ་ག་ལ། མདོ་ཆོག་དང་སྦྲགས་པ་ཡིན་ཚེ། ལྷར་བཅས་སྐྱེ་དགུའི་
འདྲེན་པ་ཟས་གཙང་སྲས།། ཞེས་པ་ནས། འཁོར་དང་བཅས་པ་གཤེགས་སུ་
གསོལ་ལོ།། ཞེས་པའི་བར་བརྗོད་དེ་མདོ་ཆོག་ཟིན་པར་བྱ། མཆོད་པ་བྱིན་བརླབ་གོང་ལྟར་བྱས་ལ།
སྔགས་ཙམ་གྱིས་མཆོད་པ་དང་བསྟོད་པ་བྱས་ཏེ། རྣམ་དག་དྭངས་གསལ་སེམས་ཀྱི་མེ་ལོང་
ངོས།། སྨན་པའི་རྒྱལ་པོའི་དཀྱིལ་འཁོར་གཟུགས་བརྙན་བཞིན།། རབ་ ཏུ་
བསྒོམས་པའི་དགེ་ཚོགས་རྒྱ་མཚོའི་མཐུས།། བཤེས་གཉེན་དམ་བས་རྗེས་སུ་
འཛིན་པར་ཤོག། དལ་འབྱོར་རྟེན་ཐོབ་གསུམ་ལ་སྐྱབས་འགྲོ་ཞིང་། དཀར་
ནག་ལས་འབྲས་འཇུག་ལྡོག་ཚུལ་བཞིན་བསྲུང་།། ངེས་འབྱུང་བྱང་ཆུབ་སེམས་
ལ་སོགས་པ་ཡི།། ཐུན་མོང་ལམ་གྱིས་བདག་རྒྱུད་སྨིན་པར་ཤོག། སློབ་དཔོན་
མཆོད་བརྟེན་གསང་ཆེན་དཀྱིལ་འཁོར་དུ།། ཞུགས་ཏེ་སྐུ་གཉིས་འགྲུབ་པའི་
ནུས་པ་བཞག། དམ་ཚིག་སྔོན་པ་སྤྱི་དང་བྱེ་བྲག་ཀུན།། མིག་འབྲས་བཞིན་དུ་
ལེགས་པར་བསྲུང་བར་ཤོག། བླ་མ་ཚོགས་ཀྱི་ཞིང་མཆོག་ལ་བརྟེན་ནས།། རྒྱ་
ཆེན་བསོད་ནམས་ཚོགས་རྣམས་ཡོངས་བསག་ཅིང་།། བདག་དང་ལྷ་ཡི་དེ་ཉིད་
སྤྲོས་བྲལ་དོན།། བསྒོམ་པས་ཟབ་དང་ཡེ་ཤེས་ཚོགས་རྫོགས་ཤོག། དོན་དམ་
དབྱིངས་ལས་སྒྲ་དང་ཡི་གེ་དང་། གཟུགས་དང་ཕྱག་རྒྱ་མཚན་མའི་རྣལ་འབྱོར་
དྲུག། ལེགས་པར་བསྒོམས་པས་ཐ་མལ་སྣང་ཞེན་གྱིས།། དྲི་མ་མཐའ་དག་
དྲུངས་ནས་འབྱིན་པར་ཤོག། དཔྱད་འཇོག་ཏིང་འཛིན་སྲོག་རྩོལ་སྡོམ་པ་དང་།
འབྲེལ་བའི་བཟླས་བརྗོད་རྣམ་བཞི་ལ་བརྟེན་ནས།། རྒྱལ་ བའི་ ཐུགས་ རྒྱུད་
བསྐུལ་ཞིང་ཟབ་པ་དང་། གསལ་བ་གཉིས་མེད་རྣལ་འབྱོར་མཐར་ཕྱིན་ཤོག།



158
༄༅།བདུད་རྩི་སྨན་གྱི་མདོ་ཆོག
བཞི་བརྒྱ་རྩ་བཞིའི་ནད་ཀྱིས་ཉམ་ཐག་འགྲོར།། མཐོང་ཆུ་རེག་རྩ་བརྟག་སོགས་
ཐབས་མཁས་ཀྱིས།། རྩི་སྨན་སྦྱོར་བས་སྡུག་བསྔལ་དྲུངས་ཕྱུང་སྟེ། ཚེ་སྲོག་
སྦྱིན་ལ་ཐོགས་མེད་མཐུ་ལྡན་ཤོག། མེ་དང་སྒྲ་ལ་གནས་པའི་ཏིང་འཛིན་གྱིས།།
ཞི་ བར་ གནས་ པའི་ ཡོན་ ཏན་ ལྷུན་གྲུབ་ ཅིང་།། སྒྲ་ མཐའི་ བསམ་ གཏན་ ལ་
བརྟེན་སྲིད་ རྩ་ ཀུན།། གཅོད་ པའི་ ལྷག་མཐོང་ཟུང་འབྲེལ་ མངོན་ གྱུར་ ཤོག།
འབྲིང་དང་ཐ་མའི་དངོས་གྲུབ་བསྒྲུབ་པ་ཡིས།། ཚར་གཅད་རྗེས་འཛིན་འཕྲིན་
ལས་ཕུལ་དུ་བྱུང༌། དངོས་གྲུབ་མཆོག་ལ་བརྟེན་ནས་ས་ལམ་གྱི།། བགྲོད་པ་
མཐར་ཕྱིན་རྒྱལ་བའི་སྐུ་ཐོབ་ཤོག། གལ་ཏེ་འཆི་བའི་ཆད་པ་ཕོག་ གྱུར་ན།།
སྨན་པའི་རྒྱལ་པོའི་ཞལ་མཐོང་གསུང་ཐོས་ནས།། བི་ཟླུམ་སྣང་ཞིང་དུ་སྐྱེ་བ་
དང༌།། མ་རྒན་འགྲོ་རྣམས་སྒྲོལ་བར་བདག་གྱུར་ཅིག ཅེས་སྨོན་ལམ་བྱ་ཞིང་། ཡིག་
བརྒྱ་ལན་གསུམ་བརྗོད་དེ་ལྷག་ཆད་ཁ་བསྐང་། གང་ཡང་བདག་བློ་ XX མ་རྙེད་ཡོངས་
སུ་X X ལྷག་པ་དང་ནི་ X X བདག་ལ་དངོས་གྲུབ་ X X ཅེས་སོགས་ཀྱིས་ནོངས་པ་
བཟོད་པར་གསོལ། མདུན་བསྐྱེད་ཀྱི་སྤྱན་དྲངས་ པའི་ཡེ་ ཤེས་ པ་ རྣམས་ བསྒྲུབ་
གཞིའི་དཀྱིལ་འཁོར་འདི་ཉིད་ལ་བརྟན་པར་བཞུགས་ནས།། བདག་སོགས་
སེམས་ཅན་ཐམས་ཅད་ལ་མཆོག་དང་ཐུན་མོང་གི་དངོས་གྲུབ་མ་ལུས་པ་སྩལ་དུ་
གསོལ། འདིར་ནི་རྟེན་དང་། ནས། སྩལ་ཏུ་གསོལ།། ཨོཾ་སུ་པྲ་ཏིཥྛ་བཛྲ་ཡེ་
སཱཧཱ། ཞེས་རས་བྲིས་ལ་བརྟན་བཞུགས་བྱ། རབ་ཡངས་འཆི་མེད་ལམ་བཟང་ཡོངས་
གང་བའི། བཅོམ་ལྡན་སྨན་པའི་རྒྱལ་པོའི་ལྷ་ཚོགས་ནི།། ཁ་ཅིག་ཆུ་སྐྱེས་སྣ་
ཚོགས་ཆར་ འབེབས་ ཤིང༌།། ལ་ ལ་ བཀྲ་ ཤིས་ རབ་ སྙན་ གླུ་ དབྱངས་ ལེན།།
གཞན་དག་བགེགས་དཔུང་སྐྱོད་འཇོམས་འཕྲིན་ལས་ཀྱིས།། ཁྱེད་ལ་རྟག་ཏུ་
དགེ་མཚན་དཔལ་མཛད་འདི།། ཤེས་པར་གྱིས་ལ་ཡིད་དགའ་སྐྱེད་ཅིག་དང་།།
ཤིས་བརྗོད་དབྱངས་སྙན་བདག་གིས་བསྒྲགས་པར་བྱ།། རྒྱལ་བ་གཞན་གྱིས་
ཡལ་བར་བོར་བ་ཡི།། རྩོད་དུས་སྙིགས་མའི་འགྲོ་བ་མགོན་མེད་ཀྱི།། འདྲེན་
མཆོག་སྨོན་ལམ་ལྔ་བརྒྱའི་བདག་ཉིད་ཅན།། བཅོམ་ལྡན་བུ་རམ་ཤིང་པ་ལ་



༄༅།སྨན་པའི་རྒྱལ་པོ་ལྔ་བཅུ་རྩ་གཅིག་གི་སྒྲུབ་ཐབས་དཀྱིལ་ཆོག་གི་རིམ་པ། 159
ཕྱག་འཚལ།། རྒྱལ་བའི་སྲས་པོ་རྗེ་བཙུན་འཇམ་དཔལ་དབྱངས།། མཁན་ཆེན་
ཞི་འཚོ་ཁྲི་སྲོང་ལྡེ་བཙན་དང་། སད་ན་ལེགས་མཇིང་ཁྲི་རལ་དཔལ་རྡོ་རྗེ།།
ལ་སོགས་དངོས་བརྒྱུད་བཤེས་གཉེན་ཚོགས་རྣམས་ལ།། ལེགས་ཚོགས་ཇི་སྙེད་
མཆིས་པའི་བཀྲ་ཤིས་དེས།། ཁྱེད་ཀྱི་མི་མཐུན་རྒུད་པ་ཀུན་ཟད་ཅིང༌། བདེ་
ལེགས་ཡར་ངོའི་ཟླ་ལྟར་འཕེལ་གྱུར་ནས།། ཕུན་ཚོགས་དཔལ་ལ་རོལ་པའི་བཀྲ་
ཤིས་ཤོག། བཅོམ་ལྡན་བདེ་གཤེགས་བརྒྱུད་དང་ཤེར་ཕྱིན་མ། སེམས་དཔའ་
བཅུ་དྲུག་ཕྱོགས་སྐྱོང་གནོད་སྦྱིན་གཙོ།། རྒྱལ་ཆེན་བཞི་ བཅས་ སངས་ རྒྱས་
དཀོན་མཆོག་ནི།། གཅིག་ལྷག་ལྔ་བཅུའི་ལྷ་ཡི་འཁོར་ལོ་ལ།། ལེགས་ཚོགས་ཇི་
སྙེད་མཆིས་པའི་བཀྲ་ཤིས་དེས།། ཁྱེད་ཀྱི་མི་མཐུན་རྒུད་པ་ཀུན་ཟད་ཅིང་།།
བདེ་ལེགས་ཡར་ངོའི་ཟླ་ལྟར་འཕེལ་གྱུར་ནས།། ཕུན་ཚོགས་དཔལ་ལ་རོལ་བའི་
བཀྲ་ཤིས་ཤོག། ཐུབ་པའི་གསུང་རབ་ཀུན་གྱི་རབ་དང་ཕུལ།། བདེ་གཤེགས་
རིགས་ཀྱི་དམ་ཆོས་དཀོན་མཆོག་ནི། དཔལ་ལྡན་སྨན་གྱི་མདོ་སྡེ་བརྒྱད་བརྒྱ་
པ།། ལ་ སོགས་ལུང་དང་རྟོགས་ པའི་ཆོས་ཚུལ་ལ།། ལེགས་ཚོགས་ ཇི་ སྙེད་
མཆིས་པའི་བཀྲ་ཤིས་དེས།། ཁྱེད་ཀྱི་མི་མཐུན་རྒུད་པ་ཀུན་ཟད་ཅིང་།། བདེ་
ལེགས་ཡར་ངོའི་ཟླ་ལྟར་འཕེལ་གྱུར་ནས།། ཕུན་ཚོགས་དཔལ་ལ་རོལ་བའི་བཀྲ་
ཤིས་ཤོག། བགྲང་ཡས་ཞིང་བཞུགས་དགེ་འདུན་དཀོན་མཆོག་ནི། མདོ་སྡེ་
རྒྱལ་པོའི་རྣལ་འབྱོར་ལ་བརྩོན་དང་། དད་དང་མོས་པས་ཕྱོགས་ཙམ་འཛིན་
པ་སོགས།། རིགས་ཀྱི་བུ་དང་བུ་མོའི་ཚོགས་རྣམས་ལ།། ལེགས་ཚོགས་ཇི་སྙེད་
མཆིས་པའི་བཀྲ་ཤིས་དེས།། ཁྱེད་ཀྱི་མི་མཐུན་རྒུད་པ་ཀུན་ཟད་ཅིང་།། བདེ་
ལེགས་ཡར་ངོའི་ཟླ་ལྟར་འཕེལ་གྱུར་ནས།། ཕུན་ཚོགས་དཔལ་ལ་རོལ་བའི་བཀྲ་
ཤིས་ཤོག། ནམ་མཁའི་ཁྱོན་ལྟར་ཡངས་པའི་ཕོ་བྲང་མཆོག། ཉི་ཟླའི་འོད་དང་
མཉམ་པའི་འོད་འཕྲོ་ཞིང་།། གྲངས་མེད་རིན་ཆེན་རྒྱན་ གྱིས་ མཛེས་ པ་ལ།།
དགེ་མཚན་ཇི་སྙེད་མཆིས་པའི་བཀྲ་ཤིས་དེས། ཁྱེད་ཅག་གང་དང་གང་དུ་
གནས་པ་དེར།། མི་ཤིས་མཚན་མ་འགའ་ཡང་མི་འབྱུང་ཞིང་།། ཞིང་གི་འབྱོར་
har
io
ir
ir



160
༄༅།བདུད་རྩི་སྨན་གྱི་མདོ་ཆོག
བ་ཕུལ་དུ་བྱུང་བ་ཡིས།། བདེ་ལེགས་རྒྱུན་མི་ཆད་པའི་བཀྲ་ཤིས་ཤོག། ཅེས་
བརྗོད་ཅིང་མེ་ཏོག་གི་ཆར་བེབས་པར་བྱའོ།།
སྨྲས་པ།། བྱ་ རྒྱུད་ བདེ་ གཤེགས་ རིགས་ ཀྱི་ གཙོ་ བོ་ ཞེས། དབྱངས་ སྙན་
འཕགས་བོད་ཁྱོན་ལ་རབ་བསྒྲགས་ཤིང་།། སྲིད་ཞིའི་གདུང་བ་མཐའ་དག་སེལ་
མཛད་པའི།། སྨན་པའི་རྒྱལ་པོའི་སྒྲུབ་འཕྲིན་མཐའ་ཡས་སོ།། མདོ་དང་རྒྱུད་
སྡེའི་ཁྱད་པར་མ་འདྲེས་པར།། ལེགས་པར་འབྱེད་པ་མཁས་པའི་ཡོན་ཏན་ཏེ།།
ཕན་ཚུན་བསྲེ་ཞིང་ཆོ་ གའི་འགྲོས་ མེད་ པར།། གང༌ དྲན་ སྤྱོད་དེ་ བླུན་ པོའི་
ནོངས་པའོ།། དེའི་ཕྱིར་སྒྲུབ་དཀྱིལ་ངོས་གཙང་དཔྱད་བཟོད་པའི།། ངོ་མཚར་
ཐེམ་སྐས་འདི་ཡང་དམ་ པའི་བཀས།། བསྐུལ་ཚེ་ལེགས་པར་བཀོད་པ་དང་
སྟོབས་ཀྱིས།། མ་ཡིན་བླ་མའི་བཀའ་དྲིན་ཉིད་དུ་ངེས།། ཉམ་ཆུང་བློ་ཡིས་
གཞལ་ཕྱིར་ནོར་འཁྲུལ་ཚོགས།། བླ་མ་ལྷ་དང་མཁས་པའི་སྤྱན་སྔར་བཤགས།།
དགེ་འདིས་མ་རྒན་སེམས་ཅན་མ་ལུས་པ།། སྒྲིབ་གཉིས་བྱང་ཞིང་སངས་རྒྱས་
མྱུར་ཐོབ་ཤོག། ཅེས་བཅོམ་ལྡན་འདས་སྨན་པའི་རྒྱལ་པོ་ལྷ་ང་བཅུ་རྩ་གཅིག་གི་སྒྲུབ་ཐབས་དཀྱིལ་
ཆོག་གི་རིམ་པ་བཻཌཱུརྨའི་ཞིང་དུ་བགྲོད་པའི་ཨུཏྤལ་སྔོན་པོའི་ཐེམ་སྐས་ཞེས་བྱ་བ་འདི་ནི། ལུང་རྟོགས་
ཡོན་ཏན་གྱིས་ཐུགས་རྒྱུད་མཛེས་པར་སྤྲས་པའི་བཤེས་གཉེན་ཆེན་པོ་དུར་བེད་མཁན་པོ་བླ་མ་བསམ་
གྲུབ་བསྟན་འཛིན་ནས། རྒྱལ་བའི་ལུང་གིས་ཟིན་པའི་ཆོས་སྡེ་ཆེན་པོ་སྐུ་འབུམ་བྱམས་པ་གླིང་གི་གྲྭ་ཚང་
བཞིའི་ཡ་གྱལ། གསོ་རིག་དར་རྒྱས་གླིང་འདིའི་སྒྲུབ་མཆོད་ཀྱི་རྒྱུན་འཛུགས་སྐབས་སུ། ཆོ་ག་འདི་ལྟ་བུ་
ཞིག་དགོས་ཞེས་བཀས་བསྐུལ་མ་མཛད་པའི་ངོར། ༧ ཤཱཀྱའི་བཙུན་པའི་གཟུགས་བརྙན་ལ་སྤྱོད་པ་
གསེརཏོག་ཧོ་ཐོག་ཐུ་ཏིའ་ཆིང་ཨེར་ཏི་ནི་ནོ་མོན་ཧན་དུ་འབོད་པ་བློ་བཟང་ཚུལ་ཁྲིམས་རྒྱ་མཚོས།
བཀའ་དྲིན་གསུམ་ལྡན་གྱི་དྲིན་ཅན་རྩ་བའི་བླ་མ་གྲུབ་དབང་རྡོ་རྗེ་འཆང་གི་གསུང་གི་མན་ངག་གིས་
ལེགས་པར་བརྒྱན་ཏེ། གསེར་ཏོག་དགོན་དགའ་ལྡན་འགྲོ་ཕན་གླིང་གི་བླ་བྲང་ཕུན་ཚོགས་ གཏེར་
མཛོད་ཀྱི་གཟིམས་ཆུང་ཨེ་ཝཾ་དགའ་འཁྱིལ་དུ་སུག་བྲིས་སུ་བགྱིས་པའོ།། ཚུལ་འདི་དགའ་ལྡན་འགྲོ་ཕན་
གླིང་མཆོག་གི། སྒྲུབ་སྡེའི་འདུས་སྤྱི་ཡོངས་ནས་དད་འདུན་གྱིས།། མཐུན་རྐྱེན་རྣམ་པར་དག་པའི་
འབྱོར་པ་ཡིས།། དཔར་དུ་བསྒྲུབ་པའི་དགེ་ཚོགས་རྒྱ་མཚོའི་མཐུས།། རྒྱལ་བསྟན་དར་ཞིང་སྐྱེས་ཆེན་སྐུ་
ཚེ་བརྟན།། དགེ་འདུན་སྡེ་རྣམས་ཐུགས་མཐུན་ཁྲིམས་གཙང་ཞིང་། བཤད་སྒྲུབ་འཆད་ཉན་བླ་ནས་
བླར་འཕེལ་པས།། འགྲོ་ཀུན་སྡེ་བཞིའི་དཔལ་ལ་ལོངས་སྤྱོད་ཤོག།



l61
༄༅།།བཅོམ་ལྡན་འདས་སྨན་བླའི་རྒྱལ་པོ་ལ་བརྟེན་ནས་
གཤིན་གསོན་ལ་ཁྲུས་ཆོག་གཏོང་ཚུལ་བཞུགས་སོ།།
བློ་བཟང་ཚུལ་ཁྲིམས་རྒྱ་མཚོ།
ན་མོ་གུ་རུ་དེ་བ་ཌཱ་ཀི་ནཱི་བྷུ འདིར་བཅོམ་ལྡན་འདས་སྨན་གྱི་བླ་
བིཌཱུརྱའི་འོད་ཀྱི་རྒྱལ་པོ་ལ་བརྟེན་ནས། གཤིན་པོ་ལ་ལྷོ་སྒོ་དང་། གསོན་པོ་ལ་
ཁྲུས་དབང་གཏོང་ཚུལ་དགོད་པར་བྱ་བ་ལ། མདོ་ཆོག་དང་འབྲེལ་བར་བྱེད་ན།
གཟུངས་བུམ་ སྒྲུབ་ པ་ དཀྱུས་ན་ཡོད་པའི་དམིགས་རྣམས་ལས་ གཞན་ལྷོ་སྒོ་
སོགས་ཀྱི་ཐ་སྙད་མེད་ལ། སྔགས་ཆོག་དང་འབྲེལ་བར་བྱེད་ན་བདག་བསྐྱེད་
སྔོན་དུ་བཏང་། སྤྲོ་ན་བུམ་པ་དང་མདུན་བསྐྱེད་བསྒྲུབ་སྟེ་བདག་འཇུག་བླང་
ན་ཕུན་སུམ་ཚོགས་པར་འགྱུར། མི་སྤྲོ་ན། ལས་བུམ་ཙམ་ཞིག་བསྒྲུབ་ཀྱང་
རུང་བས། ཨ་མྲྀ་ཏས་བསང་། སྭ་བྷ་ཝས་སྦྱངས། སྟོང་པའི་ངང་ལས་ཧཱུཾ་ལས་བྱུང་བའི་བུམ་པ་
དཀར་པོ་ལྟོ་བ་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་ནུས་པའི་མཚན་ཉིད་ཐམས་ཅད་དང་ལྡན་པར་གྱུར་
པའི་སྟེང་གི་ཆར་ཟླ་བའི་དཀྱིལ་འཁོར་གྱི་དབུས་སུ་གཟུངས་སྔགས་དང་སྙིང་པོའི་སྔགས་ཀྱིས་བསྐོར་བ་
ལས་འོད་ཟེར་འཕྲོས། ཕྱོགས་བཅུའི་ཞིང་རབ་འབྱམས་ན་བཞུགས་པའི་རྒྱལ་བ་སྲས་དང་བཅས་པ་
ཐམས་ཅད་ཀྱི་བྱིན་རླབས་དང་ནུས་མཐུ་ཐམས་ཅད་གཟུངས་སྔགས་འོད་ཟེར་དང་བཅས་པའི་རྣམ་པར་
སྤྱན་དྲངས་ཏེ་སྔགས་ཕྲེང་ས་བོན་དང་བཅས་པ་ལ་ཐིམ། དེ་ལས་ཡེ་ཤེས་ཀྱི་བདུད་རྩིའི་རྒྱུན་བབས་པས་
བུམ་པའི་ཆུ་དང་རོ་གཅིག་ཏུ་གྱུར་པར་བསམས་ལ། གླུ་མེ་དང་། སྙིང་པོ་ཅི་མང་བཟླས་ལ། ཟླ་བ་
སྔགས་ཕྲེང་དང་བཅས་པ་འོད་དུ་ཞུ་ནས་བུམ་པའི་ཆུ་ལ་ཐིམ་པས་དག་བྱེད་ཀྱི་བདུད་རྩིར་གྱུར་པར་མོས།
འོག་ཏུ་དགོས་པའི་ཡོ་བྱེད་རྣམས་ཚོགས་པར་བྱས་ལ། གཤིན་པོའི་རོ་དངོས་སམ། མིང་བྱང་ངམ།
གོས་སོགས་རྟེན་གང་ཡང་རུང་བ། ཨ་མྲྀ་ཏས་བསང་། ཤུ་ནྱ་ཏཱས་སྦྱངས། རྟེན་སྣང་
བ་མི་དམིགས་པའི་སྟོང་པ་ཉིད་དུ་གྱུར། སྟོང་པའི་ངང་ལས་ཚེ་འདས་ཀྱི་མིང་



162
༄༅།བདུད་རྩི་སྨན་གྱི་མདོ་ཆོག
ཡིག་X གསལ་ཞིང་ཡོངས་སུ་རྫོགས་པར་བསམ་ལ། ཕྱག་རྒྱ་དང་བཅས་པས། ཨོཾ་བཛྲ་
སཏྭ་ཧཱུྃ་ཛ༔ སངས་རྒྱས་ཀྱི་ x x ཡུད་ཙམ་ལ་འདིར་མཆིས་པར་གྱུར། ལན་གསུམ།
ཐུགས་ཀ་ནས་འོད་ཟེར་ XX བཛྲ་བནྡྷཱ་ཏྲ ད། ཚེ་འདས་ཀྱི་སྡིག་སྒྲིབ་བག་
ཆགས་དང་ བཅས་ པ་ སྦྱངས་ པར་ གྱུར། ཚེ་འདས་ཀྱི་སྤྱི་བོར་ཨོཾ་དཀར་པོ།
མགྲིན་པར་ཨཱ༔ དམར་པོ། ཐུགས་ཀར་ཧཱུཾ་སྔོན་པོས་མཚན་པར་གྱུར། ཨོཾ་བཛྲ་
ཨ་དྷི་ཏིཥྛ་ཛྷཱ་ནཱ་ས་མ་ཡེ་ཧཱུྃ་ཞེས་སྔགས་དང་ཕྱག་རྒྱ་ཏིང་ངེ་འཛིན་གསུམ་གྱིས་འགུག་དྲལ་བྱ།
རང་ཉིད་སྐད་ཅིག་གིས་ཁྲོ་བོ་འཇིག་རྟེན་གསུམ་རྒྱལ་དུ་གྱུར། ཨོཾ་བཛྲ་མཧཱ་ x
x འཇིགས་པ་མྱུར་དུ་བསལ་དུ་གསོལ།། བསང་སྦྱངས། རྟེན་སྣང་ XX ངང་ལས་
རྟེན་པདྨདང་ཟླ་བའི་ XX ཕྱག་འཚལ་རྡོ་རྗེ་སེམས་དཔའ་ལ། བསང་སྦྱངས།
སྟོང་པའི་ངང་ལས་ༀ་ལས་བྱུང་བའི་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་
ནང་དུ་ཨོཾ་འོད་དུ་ཞུ་བ་ལས་བྱུང་བའི་འདོད་ཡོན་རྣམས་གཟུགས་སྒྲ་དྲི་རོ་རེག་
བྱ་ཕུན་སུམ་ཚོགས་ པ་ནམ་ མཁའི་ཁམས་གང་བར་བསམ་ལ། ནམ་མཁའ་
མཛོད་ཀྱི་སྔགས་ལན་ གསུམ་ གྱིས་ བྱིན་གྱིས་བརླབས། ཨོ་རཱུ་པ་ x x སྤྱན་
ཨཱ༔ ཧཱུྃ། ཁ་དོག་དབྱིབས་ལེགས་x x ཅི་མཆིས་པ།། རྣམ་ཤེས་རྟེན་བསྐྱེད་ལྷ་
ལ་བདག་འབུལ་གྱིས།། བཞེས་ཤིང་ཚེ་འདས་བྱང་ཆུབ་ཐོབ་པར་ཤོག། ཨོཾ་
བཛྲ་ས་ཏཱ་རཱུ་པ་ཀཱ་མ་གུ་ཎ་ཞེས་སོགས་ཀྱིས་འདོད་ཡོན་བསྔོས་ཏེ། འཇིག་རྟེན་
འདི་ནས་ཕ་རོལ་ཏུ་སོང་ཞིང་ཚེ་ལས་འདས་པ་འདི་ཉིད་ཀྱི་མིག་གི་ཡུལ་དུ་
གཟུགས་མཛེས་པ། རྣ་བའི་ཡུལ་དུ་སྒྲ་སྙན་པ། སྣའི་ཡུལ་དུ་དྲི་ཞིམ་པ། ལྕེའི་
ཡུལ་དུ་རོ་མངར་བ། ལུས་ཀྱི་ཡུལ་དུ་རེག་བྱ་འཇམ་པ་ལ་སོགས་པ་འདོད་ཡོན་
ལྔ་ལ་མ་ཆགས་མ་ཞེན་པའི་སྒོ་ནས་ལོངས་སྤྱོད་པའི་སྐལ་བ་དང་ལྡན་པར་གྱུར་
ཅིག ཐམས་ཅད་ནམ་མཁའི་མཛོད་བཞིན་XX སྤྱོད་པར་ཤོག བཟའ་བ་
ཕུལ་བའི་ བསོད་ ནམས་ x x ཡོངས་ རྫོགས་ ཤོག། ཅེས་ སྨོན་ལམ་བྱ། དཀོན་
མཆོག་རིན་ཆེན་X X པདྨ་འདམ་གྱིས་ XX འདི་ནས་ནུབ་ཀྱི་ཕྱོགས་རོལ་ན།།
འོད་དཔག་མེད་ཀྱི་ཞིང་ཁམས་ཡོད།། སུ་ཞིག་དེ་ཡི་མཚན་བརྗོད་ན།། ཞིང་



༄༅།བཅོམ་ལྡན་འདས་སྨན་བླའི་རྒྱལ་པོ་ལ་བརྟེན་ནས་གཤིན་གསོན་ལ་ཁྲུས་ཆོག་གཏོང་ཚུལ།163
མཆོག་དེ་རུ་སྐྱེ་བར་གྱུར། བར་འདིར་བར་དོའི་ཆོས་བཤད་དང་། འཕོ་བ་སོགས་བྱ་དགོས་
ཡོད་ན་བྱ། བཛྲ་ས་ཏཱ་མུ༔ ཚེ་འདས་ཀྱི་རྣམ་ཤེས། ལྷ་ཡེ་ཤེས་x xལུང་བསྟན་པ་
ཡང་ཚེ་འདས་དེར་ཐོབ་ཤོག། ཅེས་བརྗོད། མིང་བྱང་སྲེག་དགོས་ཡོད་ན། དཔལ་འབར་
བསང་སྦྱངས། སྟོང་པའི་ངང་ལས་ངོ་བོ་སངས་རྒྱས་ཐམས་ཅད་ཀྱི་ཐུགས་གཉིས་སུ་
མེད་པའི་ཡེ་ཤེས་ཡིན་པ་ལ། རྣམ་པ་རོ་ལས་སྐྱེས་པའི་ཡེ་ཤེས་ཀྱི་མེ་འབར་བས་
ཚེ་འདས་ཀྱི་སྡིག་སྒྲིབ་དང་བྱང་བུ་ལྷན་ཅིག་སྲེག་པར་བསམ་ལ། གསོན་ཅིག་
དགོངས་ཤིག X x དོན་ལ་འགྲུབ་པར་ཤོག། ཅེས་བརྗོད་དེ་བྱང་བུ་སྲེག། སྟོང་པ་ཉིད་
ལ་གཟུགས་མེད་XX སངས་རྒྱས་སོ། སྐར་མ་རབ་རིབ་ X x དེ་ལྟར་བལྟ།།
ཞེས་འཁོར་གསུམ་མི་དམིགས་པའི་རྒྱས་བཏབ་པར་བྱའོ།། ལོང་ཡོད་ཅིང་སྤྲོ་ན་ཚེ་འདས་རྡོར་སེམས་སུ་
བསྐྱེད་པའི་ཤོང་དེར། དབང་བསྐུར་གྱི་ཆོ་ག་སློབ་མ་འཇུག་པ་བཞིན་དུ་བྱེད་ན་ཤིན་ཏུ་ལེགས་ཤིང་ཕན་
ཡོན་ཆེ་བ་དང་། ཕྱག་ལེན་ལའང་ཡོད་དོ།། ད་ནི་གསོན་པོ་ལ་ཁྲུས་ཆོག་བྱ་ཚུལ་ནི། བསྒྲུབ་བྱ་མདུན་དུ་
འཁོད་དེ། ས་གཞི་མས་མཎྜལ་ཕུལ། ལས་སྔགས་ཀྱིས་བསང་། ཨོཾ་ཊཱཀྐི་ཧཱུཾ་ཛ	སངས་རྒྱས་ཀྱི་
X བདེན་པ་ཆེན་པོ་བྱིན་གྱིས་བརླབས་པ་ལ་བརྟེན་ནས། སྦྱིན་པའི་བདག་པོ་
འདི་ཉིད་ཀྱི་ཚེ་ཡར་བ་དང༌། བླ་འཁྱམས་པ་དང་། དབང་པོ་ཉམས་པ་ལ་
སོགས་པ་ཐམས་ཅད་ཕྱོགས་བཅུ་ན་བཞུགས་ པའི་ སངས་རྒྱས་དང་བྱང་ཆུབ་
སེམས་དཔའ་ཐམས་ཅད་ཀྱི་བྱིན་རླབས་དང་ནུས་མཐུའི་འོད་ཟེར་གྱིས་བཀུག་
སྟེ་སྦྱིན་བདག་གི་ ཕུང་པོ་དང༌། ཁམས་དང༌སྐྱེ་མཆེད་ཡུལ་ དང་ ཡན་ ལག་
རྣམས་དང་དབྱེར་མི་ཕྱེད་པར་གྱུར། ཅེས་འདོད་རྒྱལ་གྱི་ཕྱག་རྒྱ་དང་བཅས་ཏེ་ལན་གསུམ་
དགུག་བཞུག་བྱ། ཛ༔ ཧཱུྃ་བོ་ཧོ སྦྱིན་བདག་གི་སྤྱི་བོར་ཨོཾ་ x x ཧཱུཾ་སྔོན་པོས་མཚན་
པར་གྱུར། རང་ཉིད་སྐད་ཅིག་གིས་ཁྲོ་བོ་འཇིག་རྟེན་ X x འཇིགས་པ་མྱུར་དུ་
བསལ་དུ་གསོལ།། ཞེས་པའི་བར་སྔར་ལྟར་ལ། ཚེ་འདས་ཞེས་པ་སྦྱིན་པའི་བདག་པོ་ཞེས་ཚིག་
འཕྲད་བསྒྱུར་བས་ཆོག་གོ། ཚེ་བའི་ཆེ་མཆོག་སོགས་ཀྱིས་ཤིས་པ་བརྗོད་པར་བྱ། ནད་པ་གདོན་
ཅན་གྱི་རིགས་ལ་གཤིན་པོ་ལྟར་ལྷོ་སྒོ་ཡོངས་རྫོགས་གཏོང་ནའང་ཤིན་ཏུ་ཕན་པར་དབུས་གཙང་དང༌།
མདོ་ཁམས་སོགས་སུ་མྱོང་བས་གྲུབ་པར་ཡོད་དོ།། ཞེས་བཅོམ་ལྡན་འདས་སྨན་བླ་ལ་བརྟེན་ནས་གཤིན་
གསོན་ལ་ཁྲུས་དབང་གཏོང་ཚུལ་འདི་ཡང་། མཁྱེན་དཔྱོད་ཡངས་པའི་གསོ་རིག་པ་དགེ་སློང་བློ་བཟང་



164
༄༅།བདུད་རྩི་སྨན་གྱི་མདོ་ཆོག
དཔལ་ལྡན་གྱིས་ལྷ་རྫས་སྐྱེས་བཅས་བསྐུལ་ངོར། ༧ཤཱཀྱའི་བཙུན་པའི་གཟུགས་བརྙན་གསེར་ཏོག་ནོ་
མོན་ཧན་བློ་བཟང་ཚུལ་ཁྲིམས་རྒྱ་མཚོས་སྦྱར་བའོ།། །། ཚུལ་འདི་དུས་འདས་བློ་བཟང་
བསྟན་དར་གྱི།། དགེ་རྩར་དམིགས་ནས་མཐུན་རྐྱེན་སྦྱར་བ་ཡིས།། དཔར་དུ་
བསྒྲུབས་པའི་དགེ་ཚོགས་རྒྱ་མཚོའི་མཐུས།། སྐྱེ་བ་ཀུན་ཏུ་ངན་སོང་སྡུག་བསྔལ་
རྣམས།། མི་མྱོང་རྣམ་སྨིན་ཡོན་ཏན་བརྒྱད་ལྡན་གྱི།། རྟེན་བཟང་རྣམ་པར་
དག་པས་ལེགས་བརྒྱུད་དེ།། བཤེས་གཉེན་དམ་པའི་བཀའ་དྲིན་ལ་བརྟེན་ནས།
རྣམ་མཁྱེན་རྒྱལ་བའི་གོ་འཕང་མྱུར་ཐོབ་ཤོག། །། མངྒ་ལཾ།



165
༄༅།།བཅོམ་ལྡན་འདས་སྨན་པའི་རྒྱལ་བོ་ལྷ་ལྔ་བཅུ་རྩ་ ཀྱི་
གཅིག་གི་ཞི་བའི་སྦྱིན་སྲེག་བྱ་ཚུལ་ཡེ་ཤེས་བྱིན་ཟ་
རང་འབར་ཞེས་བྱ་བ་བཞུགས་སོ།།
་
བློ་བཟང་ཚུལ་ཁྲིམས་རྒྱ་མཚོ།
ཉམ་ཐག་འགྲོ་བའི་སྡུག་བསྔལ་ནད་སེལ་བའི།། ཐུགས་རྗེས་ཆེས་མྱུར་
ཕུལ་བྱུང་བླ་མ་དང༌།། དབྱེར་མེད་སྨན་པའི་རྒྱལ་པོར་གུས་བཏུད་ནས།། མེ་ཡི་
མཆོད་སྦྱིན་བྱ་ཚུལ་མདོར་བསྡུས་དགོད།།
འདིར་བཅོམ་ལྡན་འདས་སྨན་པའི་རྒྱལ་པོའི་སྒོ་ནས་ཞི་བའི་སྦྱིན་སྲེག་ཇི་ལྟར་བྱ་བའི་ཚུལ་ལ་
གསུམ། སྦྱོར་བ། དངོས་གཞི། མཇུག་གི་ཆོ་གའོ།། དང་པོ་ནི། རང་ཉིད་ལྷའི་ང་རྒྱལ་དང་ལྡན་པས་
ཞིང་སྐྱོང་སོགས་ལ་གཞི་བདག་གཏོར་མ་དཀྱུས་ལྟར་འབུལ། ལག་པ་གཡས་རྡོ་རྗེ་དང་བཅས་པ་ས་ལ་
བཞག་ནས། ཨོཾ་ཨཱ༔ ཧཱུྃ། ཨོཾ་ཧ་ན་ཧ་ན་བཛྲ་ཀྲོ་དྷ་ཧཱུྃ་ཕཊ། ཅེས་བརྗོད་ནས། རྡོ་རྗེ་ཁྲོ་
བོས་བགེགས་རྣམས་བཅོམ་ཞིང༌། རྡོ་རྗེ་གསུམ་གྱིས་སའི་ཉེས་སྐྱོན་ཐམས་ཅད་
སྦྱངས་པར་གྱུར་པར་བསམས་པ་ཀུན་རྫོབ་ཀྱི་དག་པ་དང༌། སའི་ཉེས་སྐྱོན་
ཐམས་ཅད་རང་བཞིན་གྱིས་གྲུབ་པས་སྟོང་པའི་སྟོང་པ་ཉིད་དུ་གྱུར་པར་བསམ་
པ་དོན་དམ་པའི་སྦྱང་བ་བྱ། ས་གཞི་རང་བཞིན་གྱིས་དཀར་བའམ། ས་དཀར་པོས་བྱུགས་
པའི་སྟེགས་བུ་སྐྱང་ནུལ་ལེགས་པར་བྱས་ལ། ཚིག་ཐབ་བྱེད་ན་ཐབ་ཟླུམ་པོ་སོར་བཞི་པ། རྒྱུར་ཁྲུ་གང་།
དཔངས་སུ་སོར་བཅུ་གཉིས། དེའི་སྟེང་དུ་རྒྱ་དང་དཔངས་སོར་བཞི་པའི་ཁ་ཁྱེར། ཐབ་ཀྱི་མུ་རན་
སོར་དོ་དོར་པའི་མཚམས་ནས་ཕྱེད་འབྱར་གྱི་ཚུལ་དུ་ བརྩིག སྟེགས་བུའི་
དབུས་ནས་ཚངས་ཟུར་གྱི་ཐིག་བཏབོ་ལ༑ ཐིག་སྐུད་སོར་བཞིས་ཟླུམ་པོར་



166
༄༅།བདུད་རྩི་སྨན་གྱི་མདོ་ཆོག
བསྐོར་བ་སྟེ་བ། དེ་ལ་སོར་བརྒྱུད་བསྣན་ཏེ་བསྐོར་བ་པད་འདབ། དེ་ལ་སོར་
བཞི་བསྣན་ཏེ་བསྐོར་བ་ལ་སྔར་གྱི་རྩིག་ཐབ་བཞག་ནས། དེའི་ཕྱི་ངོས་སུ་སོར་
དོ་དོར་བའི་མཚམས་ནས་དབུས་ཀྱི་ཚད་ཀྱིས་ཟུར་ཐིག་སྟེང་དུ་བྱ་རྗེས་བཙལ་ཏེ་
གྲུ་བཞིར་གདབ་པ་སྟེགས་བུ་ཡིན། བྲི་ཐབ་བྱེད་ན། ཚངས་ཟུར་ཐིག་བརྒྱད་
སྤྱི་ལྟར་གདབ།། ཞི་ལ་དབུས་ནས་ཤར་ཕྱོགས་སུ།། མཐོ་གང་སླར་ཡང་སོར་
བཞི་བཞི། དོར་ནས་ཟླུམ་ཐིག་གསུམ་བསྐོར་བས།། ཐབ་དང་མུ་རན་ཁ་ཁྱེར་
རོ།། དབུས་ནས་སོར་བཞི་སླར་སོར་བརྒྱད། དོར་ནས་ཟླུམ་པོ་གཉིས་བསྐོར་
བས།། པདྨའི་ལྟེ་བ་འདབ་མ་ཡིན། ཚངས་སྟེང་ཕྱི་ཟླུམ་ཕྱི་ངོས་སུ།། སོར་
གཉིས་དོར་ལ་དབུས་ཚད་ཀྱིས།། ཟུར་ཐིག་རྣམས་སུ་བྱ་རྗེས་བཙལ།། དེ་
རྣམས་སྟེང་དུ་ངོས་ཐིག་བཞི།། གདབ་པ་ཐབ་ཀྱི་སྟེགས་བུ་ཡིན།། ཞེས་པ་ལྟར་
བྲི། ལྟེ་བའི་དབུས་སུ་རྡོ་རྗེ་དཀར་པོ་སོར་བརྒྱད་པ་དང༌།། ཁ་ཁྱེར་ལ་རྡོ་རྗེའི་
ཕྲེང་བ། སྟེགས་བུའི་གྲྭ་བཞིར་ཟླ་ཕྱེད་དཀར་པོ་རྡོ་རྗེའི་ལྟེ་བ་དམར་པོ་རྡོ་རྗེ་
ཕྱེད་པ་སེར་པོ་རྩེ་མོ་ཕྱིར་བསྟན་ཏེ་བྲིས་ལ་མེ་ཏོག་དཀར་པོ་སིལ་མར་དགྲམ།
ཐབ་ཀྱི་ནང་དུ་འབྲོག་དགོན་པའི་བ་ལང་གི་ལྕི་བ་སྐམ་པོའམ།། ཡམ་ཤིང་གི་
རྒྱུར་རུང་བའི་ཤིང་འོ་མ་ཅན་སྲོག་ཆགས་མེད་པ་བརྩིག ཐབ་ཀྱི་ནུབ་ངོས་སུ་
སློབ་དཔོན་གྱི་བཞུགས་ཁྲི་ལ་གདན་དཀར་པོ་པདྨ་འདབ་བརྒྱད་བྲིས་པ་གདིང་།
མདུན་དུ་མེ་ཡོལ་དཀར་རྩིས་བྱུགས་པར་ཝཾ་ཡིག་བྲིས་པ་བཞག ཐབ་ཀྱི་གཡས་
ངོས་སུ་སྟེགས་བུ་མཆོད་གདན་དཀར་པོ་བཏིང་བ་ལ། འདས་མ་འདས་ཀྱི་
མཆོད་པ་ཉེར་སྤྱོད་ལྔ་དང་། ན་བཟའ་དཀར་པོ་ཟུང་རེ་རེ། རྡོ་ཇ། གོ་ཡུ།
གོ་ལའི་ཕྱེ་མ་སྟེ་གོ་ཡུའི་ཤུན་པ་བཅས་པ་བཏབ་པའི་མར་དཀར་གྱི་སོ་རྩེ་གཉིས།
མེ་ལྷའི་གཏོར་མ་མར་གྱིས་བཟོས་པ། འོམ་བུ་དང་། ཉབ་རིབ་མ། བལ་བུ་
སོགས་འོ་མ་ཅན་གྱི་ཤིང་གི་རྩེ་མོའི་ཆ་ལས་བྱུང་བའི་ཡམ་ཤིང་སྲིད་དུ་སོར་བཅུ་
གཉིས། སྦོམས་སུ་མཐེའུ་ཆུང་གི་ཚད་ལོ་མ་གཉིས་པ་རླན་དང་བཅས་པ། མ་
གས་ཤིང་རྨ་མེད་པ། སྒྱུར་འཁྱོག་མེད་ཅིང་མ་རུལ་བ། ཤུན་པ་དང་བཅས་



༄༅།བཅོམ་ལྡན་འདས་སྨན་པའི་རྒྱལ་པོ་ལྷ་ལྔ་བཅུ་རྩ་གཅིག་གི་ཞི་བའི་སྦྱིན་སྲེག་བྱ་ཚུལ། 167
ཤིང་མཉམ་པར་བཅད་པའི་རྩ་རྩེ་གཉིས་སྦྲང་རྩི་དང་འོ་མ་དང་མར་དུ་བསྣུགས་
པ་ལ་དྲིའི་ཆུས་བྲན་པ། ཏིལ་ནག དུར་བ་སྔོ་ལྗང་རྩ་རྩེ་མ་ཉམས་པ་འོ་མས་
སྦགས་པ། འབྲས་མ་དགྲུགས་པ་ནི་འབྲུ་མ་ཆགས་པ། ཞོ་ཟན་འབྲས་དཀར་
རླངས་ཚོས་བྱས་པ་མངར་གསུམ་དང་ཞོས་སྦགས་པ། ཀུ་ཤ་སྔོ་ལྗང་འདབ་མ་
མ་དགྲུགས་ ཤིང་རྩ་རྩེ་མ་ ཉམས་པ་མར་ཁུས་བྲན་པ། ཡུངས་ཀར། སོ་བ།
ནས་དཀར། སྲན་མ་དཀར་ཟླུམ། གྲོ་རྣམས་ཀྱི་ཕུབ་མ་དང་ས་རྡོས་བསླད་པ་
ཆག་པ་སོགས་བསལ་བའི་འབྲུ་རིགས་རྣམས་མར་ཁུ་དང་དྲི་བཟང་གིས་སྦགས་
པ། ཁྱད་པར་གྱི་རྫས་ནི། འབྲུ་མར་གྱིས་བྱུགས་པའི་ཀུ་ཤ་ནས་ཏིལ་འབྲས་
ཟན་དུར་བ་ཙན་དན་དྲི་ཡང་ཀུ་ཐང་ཆུ་འབྲས་ཡོས་དྲི་ཞིམ་པའི་མེ་ཏོག་ཨ་རུ་ར་
བ་རུ་ར་སྐྱུར་རུ་ར་རྣམས་སྦྲང་རྩི་དང་འོ་མ་དང་མར་ཁུས་སྦགས་པ་རྣམས་རིམ་
བཞིན་ཉིས་ཚར་དུ་བཤམ་སྟེ། ནང་མ་འདས་ལྷ་དང་། ཕྱི་མ་མེ་ལྷའི་ཆེད་དུ་
ཡིན་ནོ། ཐབ་ཀྱི་གཡོན་ངོས་སུ་དངུལ་ལམ་དུང་ངམ་ཉ་ཕྱིས་སོགས་ཀྱི་སྣོད་
དཀར་པོ་གསུམ་ལ། མེ་ཏོག་དཀར་པོ་དང་ཀུ་ ཤ་ཏིལ་ནག་འབྲས་ཡོས་ཙན་
དན་དཀར་པོའམ་ག་བུར་ནས་དང་འོ་མ་བཅས་ཞི་བའི་མཆོད་ཡོན་རྫས་བདུན་
བཏབ་པའི་ཆུས་བཀང་། དེའི་ཕྱི་ངོས་སུ་བཟེད་ཞལ་གསུམ་དང༌། ཀུ་ཤའི་
ཆུན་པོའང་དགོད། ཐབ་ཀྱི་གཡས་དང་ཉེ་བར་ཕད་དཀར་འདབ་བརྒྱད་བྲིས་
པར་དགར་གཟར་བླུགས་ཁ་སྦྱར་བ། དཔལ་འབར། རླུང་གཡབ་དཀར་པོ།
ཀུ་ཤའི་ཆུན་པོ་དགུ། རྡོ་རྗེ། དྲིལ་བུ། ལས་བུམ། གཞི་བདག་གཏོར་མ་
སོགས་དང༌། འོ་མ་ཅན་དང་། གཙུབ་ཤིང་ལས་བྱུང་བའི་མེ་དང་། མེ་ཐ་
མལ་པ་བྲམ་ཟེ་རྒྱུན་ཞག་གི་མེ་དང་། འབྲོག་དགོན་པའི་མེ་དང༌། ཞི་བའི་སྦྱིན་
སྲེག་གི་མེ་གང་ཡང་རུང་བ་བཅས་ཉེ་བར་མཁོ་བའི་ཡོ་བྱད་ཐམས་ཅད་ཚགས་
སུ་ཆུད་པར་བྱའོ།། སྒྲུབ་པ་པོ་རྣམས་སྔར་ཆོ་ག་བསྒོམས་པའི་རྒྱུན་ཡིན་ན་དེས་
ཆོག་ཅིང་། མིན་ཚེ་བདག་བསྐྱེད་རྫོགས་པར་བསྒོམས་ལ་ཞི་བའི་ དམིགས་
གནད་དང་ལྡན་པའི་བཟླས་པ་བྱ། འཇམ་ཞིང་བདེ་བའི་སྟན་ལ་བྱིན་པ་གཡས་



168
༄༅།།བདུད་རྩི་སྨན་གྱི་མདོ་ཆོག
པར་བྱིན་པ་གཡོན་པ་བཞག་སྟེ་པུས་མོ་གཉིས་སྨད་པ་པདྨའི་འདུག་སྟངས་ཀྱིས་
ཁ་ཤར་དུ་ཕྱོགས་པར་འཁོད། གོས་དཀར་པོ་བགོས་ཏེ་བསམ་པ་ཞི་བ་བྱམས་
པ་དང་སྙིང་རྗེའི་སེམས་ དང་ ལྡན་པའི་སྒོ་ནས། མེའི་དེ་ཉིད་ཤེས་པ་དང༌།
སྦྱིན་སྲེག་གི་འཁོར་གསུམ་མི་དམིགས་པའི་རྒྱས་འདེབས་པ། མཆོད་སྦྱིན་གྱི་བྱ་
བ་ལ་སོགས་པ་སྒྱུ་མ་ལྟ་བུར་ཤེས་པ་སོགས་ཟབ་གསལ་དབྱེར་མེད་པའི་རྣལ་
འབྱོར་དང་མི་འབྲལ་བར་བྱས་ལ། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས་
པས། ཕྱོགས་བཅུའི་རྒྱལ་བ་སྲས་བཅས་ཐམས་ཅད་ཀྱི་བྱིན་རླབས་དང་ནུས་
མཐུ་ཐམས་ཅད་བཀུག་ནས་བསང་ཆུ་ལ་ཐིམ་པར་གྱུར་པར་བསམས་ལ། ཨོཾ་
བཛྲ་ཨ་མྲྀ་ཏ་སོགས་བརྒྱ་རྩའམ་ཉེར་གཅིག་བཟླས་པས་བསང་ཆུ་དང་། དེ་ལ་
སཱཧཱ་བཏགས་ པ་ ལན་ བདུན་ གྱིས་ མཆོད་ ཡོན་ བསྒྲུབ། དཀྱིལ་ འཁོར་ སྒྲུབ་
མཆོད་དང་འབྲེལ་བའི་སྐབས་ཡིན་ན་བསང་ཆུ་དང་མཆོད་ཡོན་གཉིས་བསྒྲུབ་
མི་དགོས་ཏེ་བུམ་པ་གཉིས་བསྒྲུབ་པ་སྔར་སོང་ཟིན་པ་དང༌། མཆོད་ཡོན་ཡང་
མཆོད་པའི་ཚོགས་པ་འོག་ཏུ་བྱིན་གྱིས་བརླབས་པས། ཡ་གྱལ་བྱིན་རླབས་མ་
བྱས་ཀྱང་རུང་བར་གསུངས་པ་དེ་ཤེས་པར་མཛད་དགོས་སོ།། སྨྲ་བ་གཞན་
བཅད་དེ། གཞི་བདག་གཏོར་མ་དཀྱུས་ལྟར་བསྔོ། ལག་པ་རྡོར་དྲིལ་དང་མ་
བྲལ་བའི་ངང་ནས། ཨོཾ་བཛྲ་ཨ་མྲྀ་ཏ་སོགས་ལན་གསུམ་བརྗོད་བཞིན། རང་
དང་ཐབ་དང་ མཆོད་རྫས་རྣམས་ལ་གཡས་སྐོར་གྱིས་བསང་ཆུ་ལན་གསུམ་
གཏོར་ནས་བསངས། སླར་ཡང་མཆོད་པ་རྣམས། ཨ་མྲྀ་ཏས་བསངས། སྭ་བྷཱ་
ཝས་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་
རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་ཡོན། ཞབས་བསིལ།
ཞལ་བསིལ། བསང་ གཏོར། མེ་ ཏོག བདུག་ སྤོས། མར་མེ། དྲི་ཆབ།
ཞལ་ཟས། རོལ་མོ་རྣམས་དྭངས་ཤིང་ཐོགས་པ་མེད་པ་ནམ་མཁའ་དང་མཉམ་
པར་གྱུར་པར་བསམས་ལ་སོ་སོའི་ཕྱག་རྒྱ་དང་བཅས། ཨོཾ་ཨགྷཾ་ཨཱ༔ ཧཱུྃ། ཨོཾ་པ་རྱ་ཨཱ༔ ཧཱུྃ།
ཨོཾ་ཨཱཉྩ་མཱ་ཎཾ་ཨཱ༔ ཧཱུྃ། ཨོཾ་པྲིཀྵ་ཎཾ་ཨཱ༔ ཧཱུྃ། ཨོཾ་བཛྲ་པུཥཱ་ཨཱ༔ ཧཱུྃ་ནས། ཤཔྟ་



༄༅།བཅོམ་ལྡན་འདས་སྨན་པའི་རྒྱལ་པོ་ལྷ་ལྔ་བཅུ་རྩ་གཅིག་གི་ཞི་བའི་སྦྱིན་སྲེག་བྱ་ཚུལ། 169
ཨཱ༔ ཧཱུྃ། གི་བར་བརྗོད་དེ་བྱིན་གྱིས་བརླབ། ལག་པ་རྡོ་རྗེའི་ཁུ་ཚུར་ལ་གུང་མོ་གཉིས་རྩེ་སྤྲད་པའི་ཕྱག་
རྒྱས། རྫས་སྤྱི་རྣམས་བཀྲུས་པར་བསམས་ལ། ཨོཾ་ཨོཾ་སཱཧཱ། ཡམ་ཤིང་ལ། ཨོཾ་ཨཱ སཱཧཱ། མར་ཁུ་ལ།
ཨོཾ་ཤྲཱི་སཱཧཱ། འབྲུ་རྣམས་ལ། ཨོཾ་ཛཱི་སཱཧཱ། རྫས་གཞན་རྣམས་ལ། ཨོཾ་ཀུ་རུ་ཀུ་རུ་སྭཱཧཱ། རྫས་
རྣམས་ཀྱི་མཚན་ཉིད་དང་མི་ལྡན་པའི་ཉེས་སྐྱོན་ཐམས་ཅད་སྦྱངས་ཤིང་དག་
ནས་ཕྱིའི་བདུད་རྩི་ལྔའི་ངོ་བོར་གྱུར། ཅེས་པས་རྫས་སྦྱོང་དང་བྱིན་བརླབ་བྱ། གཙུབ་ཤིང་
ལས་བྱུང་བའི་མེ་མཆོག་ཏུ་གྱུར་པ་ལ། ཨོཾ་ཨཱ༔ ཧཱུྃ། ལན་གསུམ་བརྗོད་པས་དབལ་འབར་
གྱི་མེ་སྦར་ནས། ཨོཾ་བཛྲ་ཨ་མྲྀ་ཏ་སོགས་ལན་གསུམ་བརྗོད་ཅིང་བསང་ཆུས་ལན་གསུམ་
བསངས་ལ། དབལ་འབར་ཐབ་ཀྱི་ཤར་ལྷོའི་མེ་ཚང་ནས་ནང་དུ་བཅུག་ལ། ཨོཾ་བཛྲ་ཛྭ་ལ་རཾ།
ཞེས་བརྗོད་དེ་མེའི་གཟི་བྱིན་ བསྐྱེད་ནས། ཧཱུྃ། རིང་ པོ་ བརྗོད་བཞིན་རླུང་ གཡང་ ཀྱིས་ མེ་ སྦར།
ཏདྱ་ཐཱ། ཨོཾ་བྷི་ཥ་ཛེ་སོགས་ཀྱིས་མར་ཁུ་བླུགས་གཟར་གྱིས་བདུན་ཕུལ་ཏེ་མེ་
གསོ།། ཀུ་ཤ་ལག་པ་ཐལ་མོ་སྦྱར་བའི་བར་དུ་ཐོགས་ཏེ། ཨོཾ་བཛྲ་སཏཱ་ཨཱ༔ ཞེས་
པ་ལན་བདུན་གྱིས་བྱིན་བརླབས་བྱས་ཏེ། ཨོཾ་ཀུ་ ཤ་འདི་ནི་གཙང་ཞིང་དགེ།
ཚངས་པའི་ལྷ་རྣམས་དག་བྱེད་ཡིན།། དཀོན་མཆོག་གསུམ་པོ་མཉེས་བྱེད་པ།།
ས་ལས་སྐྱེས་པའི་འདབ་མའི་སྙིང་། བདག་གི་བགེགས་རྣམས་ཐམས་ཅད་ནི།།
ཞི་དང་བཀྲ་ཤིས་མཛད་དུ་གསོལ།། ཞེས་བརྗོད་ལ། སྔར་གྱི་སྔགས་ལན་ལྔ་བརྗོད་བཞིན།
སློབ་དཔོན་གྱི་གཡོན་ངོས་ནས་ཐབ་ཀྱི་ཁ་ཁྱེར་ལ་ཀུ་ཤ་ཟུང་རེ་རྩེ་མོ་ཤར་དུ་བསྟན་ཅིང་། སྔ་མའི་རྩེ་མོས་
ཕྱི་མའི་རྩ་བ་གནོན་པར་གཡས་སྐོར་དུ་འགྲེམས་ཤིང་། ཀུ་ཤ་བ་ལང་གི་རྣ་བ་ལྟ་བུས་ཐབ་དུང་གི་ཁར་
གཡོགས་ཏེ། བཅོམ་ལྡན་འདས་རྡོ་རྗེ་སེམས་དཔའ་བགེགས་ཐམས་ཅད་ཞི་བ་
དང་བཀྲ་ཤིས་པར་མཛད་དུ་གསོལ། ཞེས་ཐལ་མོ་སྦྱར་ནས་གསོལ་བ་གདབ་བོ།། གཉིས་པ་
དངོས་གཞི་ལ་གསུམ། ཐོག་མར་འཇིག་རྟེན་པའི་མེ་ལྷ་མཆོད་པ། བར་དུ་འཇིག་རྟེན་ལས་འདས་པའི་
མེ་ལྷ་མཆོད་པ། མཐའ་མར་སླར་ཡང་འཇིག་རྟེན་པའི་མེ་ལྷ་མཆོད་པའོ།།
དང་པོ་ནི། ཨ་མྲྀ་ཏས་བསང་ཆུས་བསངས། ཤུ་ནྱ་ཏྱས་སྟོང་པར་སྦྱངས།
སྟོང་པའི་ངང་ལས་ཧཱུྃ་དཀར་པོ་ཞུ་བ་ལས་བྱུང་བའི་ཡེ་ཤེས་ཀྱི་ ཐབ་ཁ་དོག་
དཀར་ཞིང་དབྱིབས་ཟླུམ་པ། མུ་རན་ཁ་ཁྱེར་དང་བཅས་པ།། ཁ་ཁྱེར་ལ་རྡོ་



170
༄༅།བདུད་རྩི་སྨན་གྱི་མདོ་ཆོག
རྗེའི་ཕྲེང་བས་བསྐོར་བ།། གྲུ་བཞིར་ཟླ་ཕྱེད་རྡོ་རྗེས་མཚན་པ། དྭངས་ཤིང་
ཐོགས་པ་མེད་པར་གྱུར། ཐབ་ཀྱི་ནང་དུ་རཾ་ལས་སྐྱེས་ པའི་མེ་གྲུ་གསུམ་ གྱི་
དབུས་སུ་སྣ་ཚོགས་པདྨའི་ལྟེ་བར་རཾ་ལས་བགྲང་ཕྲེང་རོ་གྱིས་མཚན་པ། དེ་
ཡོངས་སུ་གྱུར་པ་ལས་མེ་ལྷ་འཛིན་བྱེད་སྐུ་མདོག་དཀར་པོ་འོད་ཟེར་དཀར་པོ་
འཕྲོ་ཞིང་འདུ་བ། ར་སྐྱེས་ལ་ཞོན་པ། ཞལ་གཅིག་ཕྱག་གཉིས་པ། གཡས་
བགྲང་ཕྲེང་དང་གཡོན་སྤྱི་བླུགས་འཛིན་པ།། རྣམ་ སྣང་གིས་དབུ་རྒྱན་ ཅན།
སྨིན་མ་དང་རལ་བའི་ཐོད་དང་སྨ་ར་འབར་ཞིང་འཁྲུགས་པ་གསུས་ཁྱིམ་ཆེ་ཞིང་
གཟི་བརྗིད་དང་ལྡན་པ། གཡོན་བརྐྱང་གི་སྟབས་ཀྱིས་བཞུགས་པའི་ཐུགས་
ཀར་མེ་གྲུ་གསུམ་པ་རཾ་གྱིས་མཚན་པ། དྲང་སྲོང་གི་ཚོགས་ཀྱིས་བསྐོར་བའི་
གཙོ་འཁོར་ ཐམས་ ཅད་ཀྱི་སྤྱི་བོར་ཨོཾ། མགྲིན་པར་ཨཱ༔ ཐུགས་ ཀར་ཧཱུྃ་གིས་
མཚན་པར་གྱུར། དམ་ཚིག་པའི་ཐུགས་ཀའི་ས་བོན་ལས་འཕྲོས་པའི་ཁྲོ་བོ་
འདོད་རྒྱལ་གྱིས་ཤར་ལྷོ་ནས་མེ་ལྷ་དྲང་སྲོང་གི་ཚོགས་ཀྱིས་བསྐོར་བ་སྤྱན་དྲངས།
བར་མོས་ཏེ། ལག་པ་གཡས་པ་མི་འཇིགས་པའི་ཕྱག་རྒྱས་མཐེ་བོང་གཡབ་ཅིང་། ཨོ་ཚུར་སྤྱོན་
ཚུར་སྤྱོན་འབྱུང་པོ་ཆེ།། མེ་ལྷའི་རྒྱལ་པོ་དྲང་སྲོང་མཆོག། སྲེག་བླུགས་ཞལ་
ཟས་བཞེས་ སླད་ དུ།། འདིར་ ནི་ ཡང་ དག་ བསྙེན་ པར་ མཛོད། ཊ་ ཀི་ ཧཱུྃ་
ཛ༔ ཐབ་ཀྱི་ཁ་ཁྱེར་གྱི་མེ་མཚམས་ཀྱི་ཀུ་ཤའི་གདན་ལ་བཞུགས་པར་གྱུར་པར་
བསམ། ཨ་མྲྀ་ཏ་བརྗོད་པས་ཕྱི་འབྲང་གི་བགེགས་བསྐྲད། ཛ ཧཱུྃ་བཾ་ཧོ༔ དམ་
ཚིག་པ་དང་གཉིས་སུ་མེད་པར་གྱུར། ཅེས་དམ་ཡེ་བསྲེ། ༀ་ཨཱ༔ ཧཱི པྲ་ཝ་ར་སད་ཀ་
རཾ་སྲོག་ཎཾ་པྲ་ཏཱིཙྪ་ཡེ་སྭཱཧཱ། ཞེས་ཀུ་ཤའི་ཆུན་པོས་ཞལ་བསིལ་གྱི་སྣོད་ནས་བཟེད་ཞལ་གསུམ་
བར་ལན་གསུམ་གཏོར་བ་བསང་གཏོར་དང་། དེ་བཞིན་དུ་དྲོ་གྲྭ་ཎ་གྱི་གནས་སུ་ཨཉྩ་མ་ཎཾ་སྦྱར་ཏེ་
ལག་པ་ཁུ་ཚུར་བཅངས་པའི་མཐེབ་མཛུབ་ཀྱིས་སྣོད་གསུམ་པ་ནས་མེ་ཏོག་དང་བཅས་པའི་ཆུ་བླངས་
ནས་བཟེད་ཞལ་གསུམ་པར་རང་ལ་ཕྱོགས་པར་ཞལ་ཆུ་ཕུལ་ཏེ་ཁུ་ཚུར་ཁ་འོག་ཏུ་བསྟན་ནས་མཐེའུ་ཆུང་
ནས་རིམ་གྱིས་དགྲོལ་བ་ཞལ་བསིལ་བ་དང༌། ཨ་ཧཱུཾ་སྦྱར་ཏེ་རྡོ་རྗེ་སྙིམ་པ་ཁ་ཕྱེ་བས་སྣོད་
དང་པོ་ནས་བཟེད་ཞལ་དང་པོར་ཡོན་ཆབ་ལན་གསུམ་འབུལ་བ་མཆོད་ཡོན་



༄༅།བཅོམ་ལྡན་འདས་སྨན་པའི་རྒྱལ་པོ་ལྷ་ལྔ་བཅུ་རྩ་གཅིག་གི་ཞི་བའི་སྦྱིན་སྲེག་བྱ་ཚུལ། 171
དང་། པཱ་དྱེ་སྦྱར་ཏེ་ཁུ་ཚུར་བཅིངས་པའི་མཐེབ་མཛུབ་ཀྱིས་སྣོད་གཉིས་པ་ནས་བཟེད་ཞལ་གཉིས་
པར་ཞབས་བཀྲུས་ལན་གསུམ་ཕུལ་ནས་མེ་ཏོག་དང་བཅས་པའི་ཁུ་ཚུར་ཁ་གྱེན་དུ་བསྟན་པའི་མཛུབ་མོ་
ནས་རིམ་གྱིས་དགྲོལ་བ་ཞབས་བསིལ་འབུལ། བླ་མེད་ཀྱི་སྦྱིན་སྲེག་སྐབས་སུ་ཆུ་བཞི་བཤམ་པ་བྱིན་
བརླབ་དབུལ་པ་གསུམ་ག་བསང་གཏོར་སྔོན་འགྲོ་དང་། རྒྱུད་སྡེ་འོག་མ་ཕལ་ཆེར་ལ་བཤམ་བརླབ་
གཉིས་མཆོད་ཡོན་སྔོན་འགྲོ་དང༌། འབུལ་བའི་སྐབས་བསང་གཏོར་སྔོན་དུ་འགྲོ་བ་ནི་རྒྱུད་འགྲེལ་གྱི་
མན་ངག་ཡབ་རྗེ་འཇམ་མགོན་བླ་མའི་དགོངས་བཞེད་དུ་མ་ཟད། བདག་མདུན་གྱི་ཆོ་གའི་སྐབས་
སུའང་བཤམ་བརླབ་དབུལ་གསུམ་ག་མཆོད་ཡོན་སྔོན་དུ་འགྲོ་བའང་དེ་བཞིན་ཡིན་ལགས་སོ།། དེ་ལ་
བརྟེན་ནས་ཆུ་བཞི་དཀྲུགས་བཤམ་དཀྲུགས་འབུལ་ཡོད་མེད་ཅེས་དཔྱོད་རྩོད་མང་པོ་སྨྲ་བའི་གཞི་ཡང་
འདི་ལ་ཐུག་པས་ལེགས་ཞིབ་ཏུ་དཔྱད་ནུས་ན་རྒྱུད་སྡེ་བཞིའི་དཀྱིལ་འཁོར་སྒྲུབ་མཆོད་དང་སྦྱིན་སྲེག་
སྐབས་ཀྱི་ཁྱད་པར་རྣམས་གོ་སླ་བར་སྣང་ངོ་།། ཨོཾ་ཨ་ཀྵེ་ཡེ་ཨཱ་དི་བྱཱ་ཨཱ་དི་བྱཱ་ཨཱ་བེ་ཤ་ཨཱ་བེ་ཤ་
མཧཱ་ཤྲཱི་ཡེ་ཧ་བྱ་ཀ་བྱ་བ་ཧ་ནཱ་ཡ་བཛཱ་པུཥཱ་ཨཱ༔ ཧཱུྃ། ནས། ཤཔྟའི་བར་གྱིས་
མཆོད། དྲིལ་སྟབས་དང་བཅས། འཇིག་རྟེན་དབང་ཕྱུག་ཚངས་དབང་མགོན་གྱི་
སྲས།། མེ་ལྷའི་རྒྱལ་པོ་ཊཀྐིས་དབང་བསྐུར་བ།། ཤེས་རབ་མཆོག་གིས་ཉོན་
མོངས་ཐམས་ ཅད་ བསྲེགས།། འཛིན་བྱེད་ མེ་ ལྷ་ ཉིད་ ལ་ རྣམ་ པར་ འདུད།།
ཚངས་པ་ འཇིག་ རྟེན་ མགོན་ གྱི་ སྲས།། མེ་ ལྷའི་ རྒྱལ་ པོ་ དྲང༌ སྲོང༌ མཆོག།
འབྱུང་པོ་ཡོངས་སུ་བསྐྱབ་པའི་ ཕྱིར།། ཐུགས་ རྗེའི་ དབང་ གིས་ སྐུ་ སྤྲུལ་ པ།
རིག་སྔགས་གྲུབ་པའི་དྲང་སྲོང་ཚུལ།། ཉོན་མོངས་སྲེག་པའི་ཤེས་རབ་འོད།།
བསྐལ་པའི་མེ་བཞིན་གཟི་བརྗིད་འབར། མངོན་ཤེས་རྫུ་འཕྲུལ་ཞབས་དང༌
ལྡན།། ཐབས་ཀྱིས་སྤྲུལ་པའི་ ཐེག་པ་བཅིབས།། རིག་སྔགས་གསུངས་ ཤིང་
བགྲང་ཕྲེང་འཛིན།། བདུད་རྩིའི་བཅུད་ལྡན་གྱུརྗེ་བསྣམས།། ཆོས་ཀྱི་བདུད་རྩི་
ཡོངས་ལ་བསིལ།། ཉེས་པའི་སྐྱོན་བྲལ་ཚངས་པར་སྤྱོད། འཇིག་རྟེན་གནས་
ཀྱང་མྱ་ངན་འདས།། ཞི་བ་བརྙེས་ཀྱང་ཐུགས་རྗེ་ཆེ།། དེ་བས་བསྟོད་དེ་ཕྱག་
ཀྱང་འཚལ།། ཞེས་པས་བསྟོད། ཨོཾ་བཛྲ་ཨ་ན་ལ་མཧཱ་བྷཱུ་ཏ་ཛཱ་ལ་ཛཱ་ལ་ཡ་སརྦ་བྷསྨི་ཀུ་
རུ་སརྦ་དུ་ཀྵ་ན་ཧཱུྃ་ཕཊ་དྲྀ་ཤྱ་ཛ༔ ཧཱུྃ་བོ་ཧོ༔ ས་མ་ཡ་ཧཱུཾ། ས་མ་ཡ་ཧཾ། ཞེས་ལན་
གསུམ་བརྗོད་དེ་དམ་ཚིག་བསྒྲག། མེ་ལྷའི་ལྗགས་རྡོ་རྗེའི་རྣམ་པ་ཅན་དཀར་པོ་ལ་རཾ་



172
༄༅།བདུད་རྩི་སྨན་གྱི་མདོ་ཆོག
ཡིག་དང༌། དགང་བླུགས་ཀྱི་ཁ་ལ་ཧཱུཾ་ཡིག་འོད་ཟེར་དང་བཅས་པས་མཚན་པར་
གྱུར་པར་བསམ། སྤྱིར་རྒྱུད་སྡེ་གང་ལའང་ལྷའི་ས་བོན་དང་ཕྱག་མཚན་མི་གསལ་བ་རྣམས་ལ་ཆོས་
དབྱིངས་ཡེ་ཤེས་ཀྱི་ངོ་བོ་ཧཱུཾ་ངང་རྡོ་རྗེ་འགོད་པར་རུང་བར་གསུངས་སོ།། ལག་པ་གཉིས་ཀྱི་མཛུབ་མོ་
བརྐྱངས་པའི་ཁུ་ཚུར་གྱིས་དགང་གཟར་བླུགས་མར་གྱིས་ བཀང་བ་བཟུང་ནས་ཁ་སྦྱར་བ་བྱང་ཆུབ་
མཆོག་གི་ཕྱག་རྒྱ། པུས་མོ་གཉིས་ཀྱི་ནང་ལས་ཕྱིར་མི་འདའ་བར་བྱས་ལ། ཨོཾ་ཨཀྵེ་ཡེ་ནས་བ་ཧཱ་ནཱ་
ཡ། བདག་ཅག་དཔོན་སློབ་ཡོན་མཆོད་འཁོར་དང་བཅས་པ་རྣམས་ཀྱི་ཐར་པ་
དང་ཐམས་ཅད་མཁྱེན་པ་བསྒྲུབ་པ་ལ་བར་དུ་གཅོད་པ་དང༌། སྡོམ་པ་གསུམ་
གྱི་བཅས་པ་དང་འགལ་བ་དང་རང་བཞིན་གྱི་ཁ་ན་མ་ཐོ་བའི་ཉེས་པ་དང༌།
བཀྲ་མི་ཤིས་པ་ཐམས་ཅད་དང་། ཆོ་ག་དང་སྔགས་ཀྱི་ཆད་ལྷག་གི་ཉེས་པ་དང་།
ཁྱད་པར་དུ་འདོད་དོན་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་ཤིནྟཾ།
ཀུ་རུ་ཡེ་སྭཱཧཱ། ཞེས་འདོད་དོན་མར་ཁུ་ལན་བདུན་འབུལ་ཞིང་སྤེལ་ཚིག་ཐོག་མཐའ་གཉིས་སུ་སྦྱར་ཏེ་
འོག་མ་རྣམས་ལའང་རིགས་འགྲེས་སྦྱོར། སྐབས་འདིར་མེ་པྲ་བརྟག་ཅིང་། གལ་སྲིད་སྲ་ངན་པ་བྱུང་ན།
ཨ་མྲྀ་ཏ་བརྗོད་དེ་བསང་ཆུས་བསངས། ཨོཾ་བཛྲ་ཨ་མྲྀ་ཏ་ནས་ཧཱུྃ་ཕཊ་བགེགས་
ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་གང་བླུགས་ཀྱིས་མར་ཁུ་གསུམ་ཕུལ་ནས། སླར་ཡང་།
ཨ་མྲྀ་ཏས་བསངས་ལ། ཨོཾ་ཨཀྵེ་ཡེ་སོགས་ཀྱིས་དགང་བླུགས་ལན་གསུམ་འབུལ། ཡམ་ཤིང་
རྣམས་བྱང་ཆུབ་ཀྱི་ཤིང་གི་རང་བཞིན་དུ་གྱུར་པར་མོས་ལ། ཡམ་ཤིང་ཟུང་རེའམ་རེ་རེ་
ཡང་རུང་སྟེ་ལག་པ་གཡས་པའི་མཐེབ་སྲིན་གྱིས་བཟུང་ནས། ཨོཾ་ཨཀྵེ་ཡེ་ནས་བ་ཧ་ནཱ་ཡ། ཨོཾ་
བོ་དྷི་པྲིཀྵ་ཡེ། བདག་ཅག་དཔོན་སློབ་ནས་ཁྱད་པར་དུ་གཟི་བརྗིད་ཕུན་སུམ་
ཚོགས་པ་ལ་བར་དུ་གཅོད་པ་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་པ་ཡམ་ཤིང་དང་།
ཨོཾ་ཨཀྵེ་ཡེ་ནས་ནཱ་ཡ། ཨོཾ་ཨཀྵེ་ཡེ། བདག་ཅག་དཔོན་སློབ་ནས་ཁྱད་པར་དུ་
འབྱོར་བ་ཕུན་སུམ་ཚོགས་པ་ལ་སོགས་ཀྱིས་མར་ཁུ། ཨོཾ་ཨཀྵེ་ཡེ་ནས་ནཱ་ཡ། ཨོཾ་སརྦ་
པཱ་པཾ་ད་ཧ་ན་བཛྲ་ཡེ། བདག་ཅག་ནས་ཁྱད་པར་དུ་སྡིག་པ་ཐམས་ཅད་ཤིནྟཾ་ཀུ་
རུ་ཡེ་སྭཱཧཱ། ཞེས་པས་ཏིལ། ཨོཾ་ཨཀྵེ་ཡེ་ནས་ནཱ་ཡ། ཨོཾ་བཛྲ་ཨ་ཡུ་ཏེ། བདག་ཅག་
ནས་ཁྱད་པར་དུ་ཚེ་མཐར་ཕྱིན་པ་ལ་སོགས་ཀྱིས་དུར་བ་ཟུང་རེ། ཨོཾ་ཨཀྵེ་ཡེ་ནས་ནཱ་ཡ།



༄༅།བཅོམ་ལྡན་འདས་སྨན་པའི་རྒྱལ་པོ་ལྷ་ལྔ་བཅུ་རྩ་གཅིག་གི་ཞི་བའི་སྦྱིན་སྲེག་བྱ་ཚུལ། 173
ཨོཾ་བཛྲ་པུཥཱ་ཡེ། བདག་ཅག་ནས་ཁྱད་པར་དུ་བསོད་ནམས་རྒྱས་པ་ལ་སོགས་
ཀྱིས་འབྲས། ཨོཾ་ཨཀྵེ་ཡེ་ནས་ནཱ་ཡ། ཨོཾ་སརྦ་སཾ་པ་དེ། བདག་ཅག་ནས་ཁྱད་
པར་དུ་བདེ་བ་མཆོག་ལ་སོགས་ཀྱིས་ཞོ་ཟན། ཨོཾ་ཨཀྵེ་ཡེ་ནས་ནཱ་ཡ། ཨོཾ་ཨ་པྲ་
ཏི་ཧ་ཏ་བཛྲ་ཡེ། བདག་ ཅག་ནས་ཁྱད་ པར་དུ་བསྲུང་བ་མཆོག་ལ་བར་དུ་
གཅོད་པ་དང་གྲིབ་དང་མི་གཙང་བ་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་པས་ཀུ་ཤ་
ཟུང་རེ། ཨོཾ་ཨཀྵེ་ཡེ་ནས་ནཱ་ཡ། ཨོཾ་སརྦ་ཨརྦ་སིད་དྷ་ཡེ། བདག་ཅག་ནས་ཁྱད་
པར་དུ་བགེགས་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་པས་ཡུངས་ཀར། ཨོཾ་ཨཀྵེ་ཡེ་
ནས་ནཱ་ཡ། ཨོཾ་བཛྲ་བི་ཛ་ཡེ། བདག་ཅག་ནས་ཁྱད་པར་དུ་ནོར་དང་འབྲུ་རྒྱས་
པ་ལ་སོགས་ཀྱིས་སོ་བ། ཨོཾ་ཨཀྵེ་ཡེ་ནས་ནཱ་ཡ། ཨོཾ་མཧཱ་བེ་ག་ཡེ། བདག་ཅག་
ནས་ཁྱད་པར་དུ་མྱུར་བའི་ཤུགས་ཕུན་སུམ་ཚོགས་པ་ལ་སོགས་ཀྱིས་ནས། ཨོཾ་
ཨཀྵེ་ཡེ་ནས་ནཱ་ཡ། ཨོཾ་མཧཱ་པཱ་ལ་ཡེ། བདག་ཅག་ནས་ཁྱད་པར་དུ་སྟོབས་རྒྱས་
པ་ལ་སོགས་ཀྱིས་སྲན་མ། ཨོཾ་ཨཀྵེ་ཡེ་ནས་ནཱ་ཡ། ཨོཾ་བཛྲ་གྷ་སྨ་རི། བདག་
ཅག་ནས་ཁྱད་པར་དུ་ནད་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་པས་གྲོ། ཨོཾ་
ཨཀྵེ་ཡེ། ནས་ནཱ་ཡ། ཨོཾ་ཨཀྵེ་ཡེ། བདག་ཅག་ནས་ཁྱད་པར་དུ་མཆོག་དང་
ཐུན་མོང་གི་དངོས་གྲུབ་སྒྲུབ་པ་ལ་སོགས་ཀྱིས་ཁྱད་པར་གྱི་རྫས་རྣམས་གྲངས་ཇི་ལྟར་ནུས་པ་
རེ་ཕུལ་ལ། ཨོཾ་ཨཱ༔ ཧཱི ༔ སོགས་ཀྱིས་ཞལ་བསིལ་དང༌། བསང་གཏོར་འབུལ་བར་བྱའོ།།
གཉིས་པ་བར་དུ་འཇིག་རྟེན་ལས་འདས་པའི་མེ་ལྷ་མཆོད་པ་ནི། མཆོད་པ་རྣམས་གོང་ལྟར་
འདོད་ཡོན་ལྔ་དང་བཅས་བྱིན་གྱིས་བརླབ། རྫས་སྦྱོང་གི་སྔགས་དང་ ཕྱག་ རྒྱས་ རྫས་རྣམས་བྱིན་
བརླབས་བྱས་ཏེ། མེ་ལྷའི་ཐུགས་ཀར་མེ་གྲུ་གསུམ་རབ་ཏུ་འབར་བའི་དབུས་སུ་སྒྱུ་
དཀར་པོ་ཡོངས་སུ་གྱུར་པ་ལས། གཞལ་ཡས་ཁང་གྲུ་བཞི། ཞེས་པ་ནས། སྒོ་
བཞིར་སྣ་ཚོགས་པདྨ་དང་ཉི་མའི་གདན་རེ་རེ། ཞེས་པའི་བར་མདུན་བསྐྱེད་ལྟར་རོ།།
དེ་ནས་དཀྱིལ་འཁོར་སྒྲུབ་མཆོད་དང་འབྲེལ་ན། ལས་ཀྱི་རྡོ་རྗེས་དཀྱིལ་འཁོར་གྱི་མདུན་དུ་ཕྱག་གསུམ་
འཚལ་ཞིང་ཐལ་མོ་སྦྱར་ནས། བདག་དང་སེམས་ཅན་ཐམས་ཅད་ལ་མཆོག་དང་ཐུན་
མོང་གི་དངོས་གྲུབ་སྩོལ་བའི་སླད་དུ། སྦྱིན་སྲེག་གི་མཆོད་པ་འབུལ་བ་ལགས་



174
༄༅།བདུད་རྩི་སྨན་གྱི་མདོ་ཆོག
པས་ཐབ་ཀྱི་གཞལ་ཡས་ཁང་དུ་གཤེགས་པར་ཞུ། ཞེས་སྙན་གསན་ཕབ་སྟེ། ཏདྱ་ཐཱ།
ཨོཾ་བྷི་ཥ་ཛེ་སོགས་སྙིང་པོ་བརྗོད་དེ་མེ་ཏོག་བླངས་ལ། མཆོད་རྫས་ཀྱི་ཆ་བྱད་དུ་མ་དང་བཅས་པས་
སྤྱན་དྲངས་ཏེ། སློབ་དཔོན་དང་ཐབ་དང་སྒྲུབ་གྲོགས་དང་བཅས་པ་ལ་བསྐོར་བ་གསུམ་བྱས་ཏེ། སློབ་
དཔོན་གྱི་ཕྱག་ཏུ་འབུལ། སྔར་གྱི་སྙིང་པོ་བརྗོད་དེ་མེ་ཏོག་ ཐབ་དབུས་སུ་དོར་བ་དང་མཉམ་དུ་ལྷ་
ཐམས་ཅད་ཐབ་ཀྱི་གཞལ་ཡས་ཁང་གི་ནང་དུ་བྱོན་པར་བསམས་ལ། དབུས་ཀྱི་གདན་ལ་བཅོམ་
ལྡན་འདས་སྨན་པའི་རྒྱལ་པོ། འདབ་མ་བརྒྱད་ཀྱི་ཤར་དུ་ཡུམ་ཆེན་མོ། ཤར་
ལྷོར་བཅོམ་ལྡན་འདས་ཤཱཀྱ་ཐུབ་པ། ལྷོར་དེ་བཞིན་གཤེགས་པ་མཚན་ལེགས་
པར་ཡོངས་གྲགས་དཔལ་གྱི་རྒྱལ་པོ། ལྷོ་ནུབ་ཏུ་དེ་བཞིན་གཤེགས་པ་རིན་པོ་
ཆེ་དང་ཟླ་བ་དང་པདྨས་རབ་ཏུ་བརྒྱན་པ་མཁས་པ་གཟི་བརྗིད་སྒྲ་དབྱངས་ཀྱི་
རྒྱལ་པོ། ནུབ་ཏུ་དེ་བཞིན་གཤེགས་པ་གསེར་བཟང་དྲི་མེད་རིན་ཆེན་སྣང་
བརྟུལ་ཞུགས་གྲུབ་པ། ནུབ་བྱང་དུ་དེ་བཞིན་གཤེགས་པ་མྱ་ངན་མེད་མཆོག་དཔལ། བྱང་དུ་
དེ་བཞིན་གཤེགས་པ་ཆོས་བསྒྲགས་རྒྱ་མཚོའི་དབྱངས། བྱང་ཤར་དུ་དེ་བཞིན་
གཤེགས་པ་ཆོས་རྒྱ་མཚོ་མཆོག་གི་བློས་རྣམ་པར་རོལ་བའི་མངོན་པར་མཁྱེན་
པའི་རྒྱལ་པོ། དེའི་ཕྱི་རོལ་གྱི་ཤར་གྱི་འདབ་མ་བཞི་ལ་རིམ་པ་བཞིན་འཇམ་
དཔལ། སྐྱབས་གྲོལ། ཕྱག་རྡོར། ཉི་མ་ལྟར་སྣང་བྱེད། ལྷོར་ཟླ་བ་ལྟར་སྣང་
བྱེད། བློ་གྲོས་ཆེན་པོ། བྱམས་པ། རྡོ་རྗེ། ནུབ་ཏུ་ སྤོབས་ པ་ བརྩེགས་པ།
རྣམ་པར་གནོན་པ། བལྟ་ན་སྡུག མུན་པ་ཐམས་ཅད་ངེས་པར་འཇོམས་པའི་
བློ་གྲོས། བྱང་དུ་བསམ་པ་ལེགས་པར་སེམས་པ། ལྷུན་པོ་བརྩེགས་པ། སང་
སང་པོའི་དབྱངས། ལྷུན་པོ་རྩེ་འཛིན། དེའི་ཕྱི་རོལ་གྱི་གཡས་འདབ་བཅུ་ལ་
རིམ་པ་བཞིན་ཚངས་པ། བརྒྱ་བྱིན། མེ་ལྷ། གཤིན་རྗེ། སྲིན་པོ། ཆུ་ལྷ།
རླུང་ལྷ། གནོད་སྦྱིན། དབང་ལྡན། སའི་ལྷ་མོ། གཡོན་འདབ་བཅུ་གཉིས་
ལ་གཡོན་སྐོར་གྱིས་གནོད་སྦྱིན་གྱི་སྡེ་དཔོན་ཆེན་པོ་ཇི་འཇིགས་དང་། རྡོ་རྗེ་
དང༌། རྒྱུན་འཛིན་དང་། གཟའ་འཛིན་དང༌། རླུང་འཛིན་དང༌། གནས་
བཅས་དང་། དབང་འཛིན་ དང༌། བཏུང་ འཛིན་ དང་། སྨྲ་ འཛིན་དང་།



༄༅།བཅོམ་ལྡན་འདས་སྨན་པའི་རྒྱལ་པོ་ལྷ་ལྔ་བཅུ་རྩ་གཅིག་གི་ཞི་བའི་སྦྱིན་སྲེག་བྱ་ཚུལ། 175
བསམ་འཛིན་དང༌། གཡོ་བ་འཛིན་དང༌། རྫོགས་བྱེད། སྒོ་བཞིར་རྒྱལ་པོ་
ཆེན་པོ་ཡུལ་འཁོར་སྲུངས། འཕགས་སྐྱེས་པོ། སྤྱན་མི་བཟང་། རྣམ་ཐོས་
སྲས། ལྷ་ཐམས་ཅད་ཀྱི་སྐུ་ལས་འོད་ཟེར་དཀར་པོའི་ཚོགས་འཕྲོ་བར་གྱུར།
ཅེས་བརྗོད། དཀྱིལ་འཁོར་སྒྲུབ་མཆོད་དང་མ་འབྲེལ་ན། དབུས་ཀྱི་ཟླ་བའི་སྟེང་དུ་བཅོམ་
ལྡན་འདས་སྨན་པའི་རྒྱལ་པོ་སྐུ་མདོག་ཨིནྡྲ་ནཱི་ལ་ལྟར་སྔོ་བ། ཞེས་པ་ནས། ལྟེ་
བར་ཧཱུྃ་གིས་མཚན་པར་གྱུར། རང་གི་ཐུགས་ཀའི་ས་བོན་ལས་འོད་ཟེར་འཕྲོས།
ནས། ལྷ་རྣམས་དེ་ཉིད་ལ་ཐིམ་ཞིང་། ལྷ་ཐམས་ཅད་ཀྱི་སྐུ་ལས་འོད་ཟེར་
དཀར་པོའི་ཚོགས་འཕྲོ་བར་གྱུར། ཅེས་པའི་བར་བརྗོད། སྒྲུབ་མཆོད་དང་འབྲེལ་མ་འབྲེལ་
གང་ཡིན་ཡང་འདི་མན་ཆད་འདྲ་བས། དག་ཅིང་དྲི་མེད་ཡིད་འོང་བའི།། སྔགས་ཀྱི་
བསང་གཏོར་ མཆོག་འདི་ དག། བདག་ གིས་ དད་ པས་ འབུལ་ལགས་ ཀྱིས།
བཞེས་ནས་བདག་ལ་བཀའ་དྲིན་མཛོད།། ཨོྃ་ཨཱ༔ ཧཱི སོགས་ཀྱིས་བསང་གཏོར་དང་།
དེ་བཞིན་དུ་ བསང་གཏོར་གྱི་ གནས་སུ། ཞལ་ བསིལ། མཆོད་ཡོན། ཞབས་ བསིལ།
རྣམས་དང་། བྲོ་གླ་ཎི་གྱི་གནས་སུ་ཨཱཉྩ་མ་ཎཾ། ཨནྡྷཾ། པཱ་ཏྱཾ་རྣམས་བཅུག་སྟེ་ཆུ་
བཞི་དང་། མེ་ཏོག་ཕལ་ཆེར་མེ་ཏོག་བླ་བྲེས་དང་།། ཞེས་སོགས་སྒྲུབ་དཀྱིལ་ལྟར་ཉེར་
སྤྱོད་རོལ་མོ་འདོད་ཡོན་ལྔ་རྣམས་ཕུལ་ནས། ཉིན་བྱེད་དང་འགྲོགས་དབང་སྔོན་ལྷུན་
ལྟར་མཛེས།། ནས། སྨན་པའི་རྒྱལ་པོའི་གོ་འཕང་མྱུར་ཐོབ་ཤོག ། ཅེས་པའི་
བར་གྱིས་བསྟོད། ལྷ་རྣམས་ཀྱི་ལྗགས་རྡོ་རྗེའི་རྣམ་པ་ཅན་དཀར་པོ་ལ་ར་ཡིག་གིས་
མཚན་པར་གྱུར། ཅེས་བརྗོད་པས་གཙོ་འཁོར་ཐམས་ཅད་ཀྱི་ཞལ་འཛུམ་ཞིང་ཅུང་ཟད་གདངས་
པར་མོས་ལ། ཏདྱ་ཐཱ། ཨོཾ་བྷི་ཥ་ཙེ་ནས་མུངྒ་ཏེ་སྭཱཧཱ། བདག་ཅག་དཔོན་སློབ་ཅེས་
སོགས་ཀྱིས་འདོད་དོན་མར་ཁུ་ལན་བདུན་འབུལ། ཡམ་ཤིང་ནས་རང་བཞིན་དུ་གྱུར། ཅེས་
བརྗོད་དེ། ཡམ་ཤིང་ནས་ཁྱད་པར་གྱི་རྫས་ཀྱི་བར་རྣམས། ལྷའི་སྔགས་དང་། རྫས་སྔགས་དང༌།
སྤེལ་ཚིག་གསུམ་ཐོག་མཐའ་སོགས་སུ་སྦྱོར་ཞིང་། ལྷ་སྔགས་རྐྱང་བས་ཡམ་ཤིང་དང་མར་ཁུ་ལན་ཉེར་
གཅིག་སོགས་དང་། རྫས་གཞན་རྣམས་ལན་བདུན་སོགས་ཀྱིས་འབུལ་བ་དང་། ཡང་སྡིག་སྦྱོང་གཙོ་
བོར་བྱེད་ན་ཏིལ་དང་། ནད་སེལ་བ་ལ་གྲོ་དང་། ཚེ་རིང་བ་ལ་དུར་བ་གྲངས་མང་དུ་འབུལ་བ་སོགས་



176
༄༅།བདུད་རྩི་སྨན་གྱི་མདོ་ཆོག
ཡིན་ནོ།། ལྷ་རྣམས་ཀྱི་ཐུགས་ཀ་ནས་སྤྲོས་པའི་སངས་རྒྱས་རྣམས་ཀྱིས་བུམ་པ་
དཀར་པོ་བདུད་རྩི་དཀར་པོས་གང་བ་ཐོགས་ནས། བསྒྲུབ་བྱ་ཟླ་བའི་དཀྱིལ་
འཁོར་ལ་གནས་པ་ལ་ཁྲུས་བྱས་པས་སྡིག་སྒྲིབ་ནད་གདོན་སོགས་མི་མཐུན་པའི་
ཕྱོགས་ཐམས་ཅད་དག་ནས་ལུས་ཤེལ་ལྟར་གྱུར། ཅེས་འཕྲིན་ལས་ཀྱི་དམིགས་པ་བྱས་ཏེ།
ཏདྱ་ཐཱ། ཨོཾ་བྷི་ཥ་ཛེ་སོགས་ཀྱིས་འཕྲིན་ལས་མར་ཁུ་ལན་བདུན་འབུལ། ཨོཾ་ཨཱ༔ ཧཱི སོགས་ཀྱིས་
མཆོད་ཡོན། བསང་གཏོར། ཞལ་བསིལ་རྣམས་འབུལ། ཨོཾ་བཛྲ་ཝ་ས་སྐྱ་སཱཧཱས་གོས་ཟུང་
དང༌། ཨོཾ་བཛྲ་ཏཾ་བུ་ལ་ཡེ་སྭཱཧཱས་སོ་རྩི་ཕུལ་ནས། ཨོཾ་ཏ་ཐཱ་ག་ཏ་བྷི་ཥ་ཛེ་སོགས་
ཀྱིས་ཉེར་སྤྱོད་རོལ་མོས་མཆོད། ཉིན་བྱེད་དང་འགྲོགས་དབང་སྔོན་ལྷུན་ལྟར་
མཛེས།། སོགས་ཀྱིས་བསྟོད། ཨོཾ་པྲ་ན་མ་མི་སརྦ་ཏ་ཐཱ་ག་ཏ་ན། ཞེས་ཕྱག་བྱ།
ཨོཾ་ཨཱ བྷི༔ སོགས་ཀྱིས་མཆོད་ཡོན་ཕུལ་ནས། མེ་ཏོག་དང་བཅས་པའི་ཐལ་མོ་
སྦྱར་ཏེ། གང་ཡང་བདག་བློ་རྨོངས་པ་ཡིས།། ཉེས་བྱས་ཅུང་ཟད་གང་བགྱིས་
པ།། གང་ཕྱིར་ལུས་ཅན་སྐྱབས་ཡིན་ཕྱིར།། མགོན་ཁྱོད་དེ་ཀུན་བཟོད་པར་
མཛོད།། མ་རྙེད་ཡོངས་སུ་མ་ཤེས་དང་།། གང་ཡང་ནུས་པ་མ་མཆིས་པས།།
འདིར་ནི་བྱ་བ་གང་བགྱིས་པ།། དེ་ཀུན་ཁྱེད་ཀྱི་བཟོད་མཛད་རིགས།། ཞེས་
ནོངས་པ་བཟོད་པར་གསོལ། བཅོམ་ལྡན་འདས་སྨན་པའི་རྒྱལ་པོའི་ལྷ་ཚོགས་
འཁོར་དང་བཅས་པ་རྣམས་ཀྱིས་བདག་ཅག་དཔོན་སློབ་ཡོན་མཆོད་འཁོར་
དང་བཅས་པ་རྣམས་ཀྱི་འགལ་རྐྱེན་བར་ཆད་མི་མཐུན་པའི་ཕྱོགས་ཐམས་ཅད་
ཞི་ཞིང༌། ཁྱད་པར་དུ་ཆོ་ག་དང་སྔགས་ཀྱི་ཆད་ལྷག་གི་ཉེས་པ་ཐམས་ཅད་བྱང་
ཞིང་དག་པ་དང་། མཐུན་རྐྱེན་ལེགས་ཚོགས་ཐམས་ཅད་ཡིད་བཞིན་དུ་འགྲུབ་
པར་མཛད་དུ་གསོལ། ཞེས་འདོད་དོན་ལ་གསོལ་བ་གདབ། ཨོཾ་བཛྲ་སཏྭ་ཨཱ༔ ཞེས་པ་ལན་
བདུན་དང་། ཡིག་བརྒྱ་ལན་གསུམ་བརྗོད་དེ། སླར་ཡང་ཐལ་མོ་སྦྱར་ནས་སྤོ་ཁྱེད་ཀྱིས་སེམས་
ཅན་དོན་ཀུན་མཛད།། རྗེས་ སུ་མཐུན་པའི་དངོས་གྲུབ་སྩལ།། སངས་རྒྱས་
ཡུལ་དུ་གཤེགས་ནས་ཀྱང་།། སླར་ཡང་འབྱོན་པར་མཛད་དུ་གསོལ།། ཅེས་བརྗོད།
དེ་ནས་དཀྱིལ་འཁོར་སྒྲུབ་མཆོད་དང་འབྲེལ་བ་ཡིན་ན། ཏདྱ་ཐཱ། ཨོཾ་བྷི་ཥ་ཙེ་ཞེས་སོགས་བརྗོད་



༄༅བཅོམ་ལྡན་འདས་སྨན་པའི་རྒྱལ་པོ་ལྷ་ལྔ་བཅུ་རྩ་གཅིག་གི་ཞི་བའི་སྦྱིན་སྲེག་བྱ་ཚུལ། 177
དེ་ཐབ་ཀྱི་ནང་ནས་མེ་ཏོག་ཚུར་བླངས་པའི་སྟངས་ཀ་བྱས་ལ། ལྷ་རྣམས་མེ་ལྷའི་ཐུགས་ཀ་ནས་
གཤེགས་ཏེ་བསྒྲུབས་པའི་དཀྱིལ་འཁོར་གྱི་ལྷ་སོ་སོ་དང་དབྱེར་མེད་དུ་གྱུར།
ཅེས་བརྗོད་ལ། མེ་ཏོག་ལས་ཀྱི་རྡོ་རྗེ་ལ་གཏད། དེས་ཀྱང་སྔར་བཞིན་བཀུར་སྟི་དང་བཅས་གཡས་
བསྐོར་གྱིས་སྤྱན་དྲངས་ནས། གཙོ་བོའི་སྔགས་བརྗོད་བཞིན། རྡུལ་ཚོན་གྱི་དཀྱིལ་འཁོར་ཡིན་ན་མེ་
ཏོག་དབུས་སུ་ཕུལ་པའི་སྟངས་ཀ་བྱས་ལ་དཀྱིལ་འཁོར་གྱི་མདུན་དུ་འཇོག། རས་བྲིས་ཡིན་ན་དཀྱིལ་
འཁོར་གྱི་དབུས་སུ་ཕུལ་ནས་ཕྱག་གསུམ་བྱའོ། སྒྲུབ་མཆོད་དང་མ་འབྲེལ་བའི་སྐབས་ཡིན་ན། ཧཱུཾ་མུ
ཡེ་ཤེས་པ་རྣམས་རང་བཞིན་གྱི་གནས་སུ་གཤེགས། དམ་ཚིག་པ་རྣམས་བདག་
ཉིད་ལ་ཐིམ་པར་གྱུར་པར་བསམ་མོ།།
གསུམ་པ་སླར་ཡང་འཇིག་རྟེན་པའི་མེ་ལྷ་མཆོད་པ་ནི། ཨོཾ་ཨཀྵེ་ཡེ་སོགས་ཀྱིས་ཉེར་སྤྱོད་ལྔ་
རོལ་མོ་དང་བཅས་པས་མཆོད། ཨོཾ་ཨཱཿ ཧི༔ སོགས་ཀྱིས་བསང་གཏོར་དང་ཞལ་བསིལ་འབུལ། ཨོཾ་
བཛྲ་ཏཾ་བུ་ལ་ཡེ་སྭཱཧཱས: སོ་རྩི་དང་། ཨོཾ་བཛྲ་ཝ་ས་སྱ་སཱཧཱས་གོས་ཟུང་ཕུལ་ལ། ཨོཾ་ཨཀྵེ་
ཡེ་ཞེས་སོགས་མེ་ལྷའི་སྔགས་དང་། རྫས་སྔགས་དང༌། སྤེལ་ཚིག་དང་བཅས་པས། ཡམ་ཤིང་ནས་
ཁྱད་པར་གྱི་རྫས་ཀྱི་པར་རྫོགས་པར་ཕུལ་ནས། འཇིག་རྟེན་དབང་ཕྱུག་ཚངས་དབང་སོགས་ཤོ་ལོ་ཀ་
གཅིག་གི་བསྟོད། ཨོཾ་ཨཱཿ ཧི༔ སོགས་ཀྱིས་ཞལ་བསིལ་དང་། བསང་གཏོར་འབུལ། གོང་བཞིན་ཉེར་
སྤྱོད་རོལ་མོ་དང་བཅས་ པས་ མཆོད། མེ་ ལྷའི་གཏོར་མ་དགང་གཟར་དུ་བཞག་ པ། ཨ་ མྲྀ་ཏས་
བསངས། སྭབྷ་ཝས་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་
ཡངས་ཤིང་རྒྱ་ཆེ་བའི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་
པའི་གཏོར་མ་དྭངས་ཤིང་ཐོགས་པ་མེད་པ་ཟག་པ་མེད་པའི་ཡེ་ཤེས་ཀྱི་བདུད་
རྩིའི་རྒྱ་མཚོ་ཆེན་པོར་གྱུར་པར་མོས་ལ། ཨོཾ་ཨཱ༔ ཧཱུྃ། ལན་གསུམ་གྱིས་བྱིན་བརླབས།
ཨོཾ་ཨཀྵེ་ཡེ་ནས་བ་ཧ་ནཱ་ཡ། ཨོཾ་ཨ་ཀཱ་རོ་མུ་ཁཾ་སརྦ་དྷ་རྨ་ཎཾ་ཨ་དྱ་ནུཏཱ་སྣ་ཏྭཱ་ཡོ་
ཨཱ༔ ཧཱུྃ་ཕཊ་སྭཱཧཱ། ཞེས་པ་ལན་གསུམ་གྱིས་གཏོང་མ་ཐབ་ནང་དུ་འབུལ། ཉེར་སྤྱོད་རོལ་མོས་སྔར་
ལྟར་མཆོད། མེ་སྟེ་བསྲེག་བྱ་ཟ་བའི་ལྷ།། དྲང་སྲོང་རྒྱལ་པོ་གདོན་གྱི་བདག། ཤར་ལྷོ་མེ་
ལྷའི་ཚོགས་བཅས་ལ། མཆོད་ཅིང་བསྟོད་དེ་ཕྱག་ཀྱང་འཚལ།། མཆོད་སྦྱིན་
གཏོར་མ་འདི་བཞེས་ལ།། རྣལ་འབྱོར་བདག་ཅག་འཁོར་བཅས་ལ།། ནད་
མེད་ཚེ་ དང༌ དབང༌ ཕྱུག་ དང་།། དཔལ་ དང་ གྲགས་ དང༌ སྐལ་ བ་ བཟང་།



178
༄༅།བདུད་རྩི་སྨན་གྱི་མདོ་ཆོག
ལོངས་སྤྱོད་རྒྱ་ཆེན་ཀུན་ཐོབ་ཅིང༌། ཞི་དང་རྒྱས་ལ་སོགས་པ་ཡི།། ལས་ཀྱི་
དངོས་གྲུབ་བདག་ལ་སྩོལ།། དངོས་གྲུབ་ཀུན་གྱི་སྡོངས་གྲོགས་མཛད།། དུས་
མིན་འཆི་དང་ནད་རྣམས་དང་། གདོན་དང་བགེགས་རྣམས་མེད་པར་མཛོད།།
རྨི་ལམ་ངན་དང་མཚན་མ་ངན།། བྱ་བྱེད་ངན་པ་མེད་པར་མཛོད།། འཇིག་
རྟེན་བདེ་ ཞིང་ ལོ་ ལེགས་ དང་། འབྲུ་རྣམས་ འཕེལ་ ཞིང༌ ཆོས་ འཕེལ་ དང་།
བདེ་ལེགས་ཕུན་སུམ་ཚོགས་པ་དང་།། ཡིད་ལ་འདོད་པ་ཀུན་འགྲུབ་ཤོག། ཅེས་
འཕྲིན་ལས་བཅོལ། ཨོཾ་ཨཱ༔ ཧི༔ སོགས་ཀྱིས་མཆོད་ཡོན་འབུལ། གང་ཡང་བདག་བློ་སོགས་
དང༌། མ་རྙེད་ཡོངས་སུ་སོགས་ཀྱིས་བཟོད་གསོལ་བྱ། མེ་ལྷའི་རྒྱལ་པོས་བདག་ཅག་
དཔོན་སློབ་ནས་འགྲུབ་པར་མཛད་དུ་གསོལ། ཞེས་འདོད་དོན་ཞུ། ཨོཾ་བཛྲ་སཏྭ་
ཨཱ༔ ཞེས་བརྗོད། རང་གི་དོན་དང་གཞན་གྱི་དོན།། སྒྲུབ་བྱེད་བསྲེག་བྱ་ཟ་བ་
གཤེགས།། ཇི་བཞིན་དུས་སུ་ཚུར་བྱོན་ཅིང་། བདག་གི་དངོས་གྲུབ་ ཐམས་
ཅད་སྒྲུབས།། ཨོཾ་མུ༔ མེ་ལྷ་ཡེ་ཤེས་པ་རང་གནས་སུ་གཤེགས། དམ་ཚིག་པ་མེ་
འབར་བའི་རྣམ་པར་གྱུར་པར་བསམ་མོ།། .
གསུམ་པ་མཇུག་གི་ཆོ་ག་ནི། དངོས་གྲུབ་ཀྱི་དོན་དུ་འོ་ཐུག་བསྒྲུབ་ན། ཐབ་ཀྱི་མེ་ལ་མཎྜི་དཀར་
པོ་བཞག་པའི་སྟེང་དུ། དྲི་དཀར་པོས་བྱུགས་ཤིང་མགུལ་བར་མེ་ཏོག་གི་ཕྲེང་བ་བཅིངས་པའི་སྣོད་
དཀར་པོ་བཞག་པའི་ནང་དུ། འབྲས་མ་དགྲུགས་པ་དང་འོ་མ་དང་མར་དང་སྦྲང་རྩི་དང་ཀ་ར་སྟེ་རྫས་
ལྔའི་འོ་ཐུག་བླུགས་ལ། གཙོ་བོའི་སྔགས་བརྗོད་ཅིང་བསྐོལ་ཏེ་བླུགས་གཟར་གྱིས་འགྱིང་བ་དང་བཅས་
དཀྲུགས་ཏེ་བདུད་རྩིར་གྱུར་པར་མོས་ལ། ཕུད་བླ་མ་ཡི་དམ་དཀོན་མཆོག་ཆོས་བསྲུང་ཕྱོགས་སྐྱོང་
སོགས་ལ་ཆ་ལྔར་ཕུལ། ལྷག་མ་སློབ་དཔོན་སྒྲུབ་གྲོགས་སྦྱིན་བདག་དང་བཅས་པ་ལ་བྲི་མས་ནས། ཨོཾ་
དཱི་བྱ་ཨངྒེ་ས་མ་དྷི་དྷུ་ན་པྲཱ་ཎ་ནེ་སྭཱཧཱ། ཞེས་དང༌། དེ་བཞིན་གཤེགས་པའི་
ལྷག་མ་འདི།། སྡིག་པ་རྣམ་པར་ཉམས་བྱེད་གསོལ། ཞེས་བརྗོད་དེ་ལོངས་སྤྱོད་དེ་
གྲོལ་ལོ། ལོང་ཡོད་ན་མེ་མ་ཤིའི་བར་དུ་དཀྲུགས་པ་དང་འགོམ་པ་དང་བརྡལ་བ་སོགས་མི་བྱ་ཞིང་།
བྲེལ་དུས་འོ་མ་དང་བཅས་པའི་དྲི་ཆབ་དཀར་པོས་མེ་གཞིལ་བར་བྱས་ལ། ཐལ་བ་དང་ཐབ་དང་སྟེགས་
བུའི་ས་རྡུལ་རྣམས་བུམ་པར་བླུགས་ལ་ཆུ་ཀླུང་ཆེན་པོ་རྒྱ་མཚོར་འབབ་ངེས་པའམ། རི་མཐོན་པོའི་རྩེར་
རླུང་ལ་བསྐུར་པ་གང་རིགས་བྱས་ཏེ་ལས་ཀྱི་རྗེས་མི་མངོན་པར་བྱའོ།།



༄༅།བཅོམ་ལྡན་འདས་སྨན་པའི་རྒྱལ་པོ་ལྷ་ལྔ་བཅུ་རྩ་གཅིག་གི་ཞི་བའི་སྦྱིན་སྲེག་བྱ་ཚུལ། 179
སྨྲས་པ།། བདེ་གཤེགས་བརྒྱད་ལ་བརྟེན་ནས་སྒྲིབ་གཉིས་ཀྱི།། བུད་ཤིང་
སྲེག་པའི་མཆོད་སྦྱིན་བྱ་བའི་ཚུལ། བྱ་རྒྱུད་རང་གཞུང་དཔྱད་བཟོད་འདི་
བཀོད་དགེས།། ཡིད་ཅན་སྡུག་བསྔལ་དགྲ་ལས་རྒྱལ་གྱུར་ཅིག ཅེས་བཅོམ་ལྡན་
འདས་སྨན་པའི་རྒྱལ་པོ་ལྷ་ལྔ་བཅུ་རྩ་གཅིག་གི་ཞི་བའི་སྦྱིན་སྲེག་བྱ་ཚུལ་ཡེ་ཤེས་བྱིན་ཟ་རང་འབར་ཞེས་
བྱ་བ་འདི་ནི། རྣམ་དཔྱོད་དང་ལྡན་པའི་དགེ་སློང་ངག་དབང་རྒྱ་མཚོས་བསྐུལ་ངོར་ལ་སྔགས་འཆང་
རྒན་པོ་བློ་བཟང་ཚུལ་ཁྲིམས་རྒྱ་མཚོས་གཟིམས་ཆུང་ནོར་བུའི་གཏེར་མཛོད་དུ་སྦྱར་པའོ།། བསོད་
ནམས་དཔལ་ལྡན་ཁུར་ལུགས་ཏཱ་བཱ་ཟི།། མགོན་པོ་ཚེ་བརྟན་རྣམ་འདྲེན་ཆོས་
འཁོར་གཉིས།། རྒྱུ་ཡོན་ལེགས་སྦྱར་བསྒྲུབས་པའི་དགེ་ཚོགས་མཐུས།། འགལ་
རྐྱེན་ཀུན་ཞི་མཐུན་རྐྱེན་ལེགས་ཚོགས་ཀུན།། བླར་འཕེལ་གནས་སྐབས་མངོན་
མཐོའི་གོ་འཕང་ལ།། བརྟེན་ནས་གཏན་གྱི་རྒྱལ་ས་ཐོབ་གྱུར་ཅིག མངྒ་ལཾ།།



180
༄༅།།བཅོམ་ལྡན་འདས་སྨན་པའི་རྒྱལ་པོའི་རྡུལ་ཚོན་
དཀྱིལ་འཁོར་གྱི་ཆོ་ག་བྱ་ཚུལ་གྲུབ་པའི་རྩི་སྨན་
རྒྱ་མཚོ་ཞེས་བྱ་བ་བཞུགས་སོ།།
བློ་བཟང་ཚུལ་ཁྲིམས་རྒྱ་མཚོ།
རབ་འབྱམས་ཞིང་རྡུལ་རྒྱལ་རྣམས་མཆོད་པ་པས།། གང་གི་བ་སྤུའི་བུ་ག་
གཅིག་ཙམ་ཡང་། ཡིད་ཅན་བསོད་ནམས་ཞིང་དུ་རབ་མཆོག་ཅེས།། ལེགས་
བསྔགས་དྲིན་ཅན་རྩ་བའི་བླ་མར་འདུད།། རྨད་བྱུང་ཐུགས་བསྐྱེད་སྨོན་ལམ་
མཐུ་བཙན་ གྱིས།། སྙིགས་དུས་འགྲོ་བའི་ མགོན་ སྐྱབས་བླ་མེད་ པ།། བདེ་
གཤེགས་བརྒྱད་ཀྱི་ཞབས་ལ་གུས་བཏུད་དེ།། དཀྱིལ་འཁོར་ལས་རིམ་བརྒྱུད་
ལྡན་གསུང་བཞིན་བྲི།།
འདིར་བཅོམ་ལྡན་འདས་དེ་བཞིན་གཤེགས་པ་སྨན་པའི་རྒྱལ་པོ་ལྷ་ལྔ་བཅུ་རྩ་གཅིག་ལ་བརྟེན་
ནས་རྡུལ་ཚོན་གྱི་དཀྱིལ་འཁོར་ཇི་ལྟར་བྱ་བའི་ཚུལ་ལ་གསུམ། སའི་ཆོ་ག། སྟ་གོན་གྱི་ཆོ་ག། དངོས་
གཞིའི་ཆོ་གའོ།།
དང་པོ་ལ་ལྔ། ས་བརྟག་པ། ས་བསླང་པ། ས་སྦྱང་བ། ས་གཟུང་བ། བསྲུང་ཞིང་བྱིན་གྱིས་
བརླབ་པའོ།།
དང་པོ་ནི། ཕྱོགས་དང་ས་དང་ཆུ་སོགས་ཀྱིས་བརྟག་པ་ཡིན་ཡང་ལྷ་ཁང་དང་། གནས་ཁང་རྙིང་
པ་རྣམས་སུ་མི་དགོས་པར་གསུངས་པས་མ་བྲིས་སོ།། གཉིས་པ་ས་བསླང་བ་ལ་གཉིས། མངོན་པ་ལས་
བསླང་བ་དང་། མི་མངོན་པ་ལས་བསླང་བའོ།།
དང་པོ་ནི། དེང་དུས་ཀྱི་གནས་ཁང་ཐམས་ཅད་རང་དབང་བ་ཡིན་པས་རྒྱལ་པོ་སོགས་ལ་ས་
གནང་ཞུ་མི་དགོས་པ་དེས་གོ་ཆོད་དོ།།
གཉིས་པ་མི་མངོན་པ་ལས་བསླང་བ་པ་གཉིས། གཞི་བདག་ལ་བསླང་བ་དང་། ས་ལྷ་ལ་བསླང་



༄༅།བཅོམ་ལྡན་འདས་སྨན་པའི་རྒྱལ་པོའི་རྡུལ་ཚོན་དཀྱིལ་འཁོར་གྱི་ཆོ་ག་བྱ་ཚུལ། 181
བའོ།།
དང་པོ་ནི། དཀྱིལ་འཁོར་གང་དུ་བྱ་བའི་གཞི་དེར་གཞི་བདག་གི་མཆོད་གཏོར་བཤམས་ལ།
སྒྲུབ་པ་པོ་རྣམས་ཁྲུས་དང་གཙང་སྦྲ་ལ་གནས་པས། སྐྱབས་འགྲོ་སེམས་བསྐྱེད་ཚད་མེད་བཞི་རྣམས་
ཚིག་ཙམ་མ་ཡིན་པར་རང་རྒྱུད་དང་འདྲེས་དེས་སུ་བསྒོམ། རང་ཉིད་སྐད་ཅིག་གིས་བཅོམ་
ལྡན་འདས་སྨན་གྱི་བླ་མའི་སྐུར་བཞེངས་པར་གྱུར། ཅེས་སྐད་ཅིག་དཀྲོང་བསྐྱེད་བྱས་
ལ། མཆོད་གཏོར་རྣམས་ཁོ་བོས་བྲིས་པའི་སྒྲུབ་དཀྱིལ་གྱི་ཆོ་གའི་སྔོན་འགྲོའི་སྐབས་ལྟར་བྱིན་གྱིས་
བརླབ། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་པས་གཞི་བདག་འཁོར་དང༌
བཅས་པ་སྤྱན་དྲངས། ཨོཾ་བྷཱུ་མི་པ་ཏི་ས་པ་རི་ཝཱ་ར་ཨགྷཾ་པྲ་ཏཱི་ཙྪ་ཧཱུྃ་སྭཱཧཱ། ཞེས་
སོགས་ཀྱིས་ཆུ་གཉིས་ཉེར་སྤྱོད་རོལ་མོ་རྣམས་དང་། ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ན་ཨ་དྱ་ནུཏྤ་
རྣ་ཏཱ་ད། ཨོཾ་ཨཱ་༔ ཧཱུྃ་ཕཊ་སྭཱཧཱ། ཞེས་པ་ལན་གསུམ་གྱིས་གཏོར་མ་ཕུལ་ནས། གང་དག་
འདིར་གནས་ལྷ་དང་ཀླུ། གནོད་སྦྱིན་སྲིན་པོའམ་གཞན་དག་ལ། ས་འདི་
བདག་གིས་བསླང་བར་བགྱི། དཀྱིལ་འཁོར་དོན་དུ་ཁྱེད་ཀྱིས་སྩོལ། ཅེས་ལན་
གསུམ་བརྗོད་པས། དཀྱིལ་འཁོར་གྱི་ལས་ཅི་བདེ་བར་གྱིས་ཤིག་ཅེས་དགྱེས་བཞིན་
དུ་གནང་བ་བྱིན་ནས་རང་གནས་སུ་གཤེགས་པར་གྱུར་པར་བསམ་མོ།། །
གཉིས་པ་ས་ལྷ་ལ་བསླང་པ་ནི། དཀྱིལ་འཁོར་གང་དུ་འོང་ངེས་པའི་དབུས་སུ་དྲིའི་ཐིག་ལེའི་སྟེང་
དུ་མེ་ཏོག་གི་ཚོམ་བུ་བཀོད། མཆོད་པ་ཆུ་གསུམ་དང་གཏོར་མ་བཤམས་ལ། སྔོན་འགྲོའི་སྐབས་ལྟར་
བྱིན་གྱིས་བརླབས་ལ། དཀྱིལ་འཁོར་གྱི་སའི་དབུས་སུ་པཾ་ལས་སའི་ལྷ་མོ་སེར་མོ་ཞལ་
གཅིག་ཕྱག་གཉིས་མ། དགའ་བ་དང་ལྡན་པའི་ཐུགས་ཅན་ཞི་བ། ན་བཟའ་
དཀར་པོ་མནབས་ཤིང་རྒྱན་ཐམས་ཅད་ཀྱིས་བརྒྱན་པ། ལུས་ཕྱེད་འཐོན་པ།
གཡས་མི་འཇིགས་པའི་ཕྱག་རྒྱ་དང་། གཡོན་གསེར་གྱི་བུམ་པ་བསྣམས་ཤིང༌།
པདྨའི་གདན་ལ་བཞུགས་པར་གྱུར། རང་གི་ལག་པ་གཡས་པའི་མཐིལ་དུ་ཟླ་
བའི་སྟེང་དུ་ཧཱུཾ་ཧཱུཾ་ཧཱུཾ། སོར་མོའི་རྩེ་མོ་ས་ལ་ལན་གསུམ་བསྣུན་པའི་སྒྲ་དང་ཧཱུཾ་གི་
འོད་ཟེར་གྱིས་བསྐུལ་བས་ས་གཡོས་པའི་གསེབ་ནས་སའི་ལྷ་མོ་ཡེ་ཤེས་པ་སྤྱན་
དྲངས། དམ་ཚིག་པ་དང་གཉིས་སུ་མེད་པར་གྱུར། ཨོཾ་པྲི་ཐི་ཝི་དེ་ཝི་ཧཱུ ས་པ་
རི་ཝཱ་ར་པཱ་རྱ་ཏི་ཙྪ་ཧཱུཾ་སྭཱཧཱ། དེ་བཞིན་དུ། ཨཱཉྩ་མ་ཎཾ། ཨནྡྷཾ། པུཎྜེ་སོགས་སྦྱར་བས་



182
༄༅།བདུད་རྩི་སྨན་གྱི་མདོ་ཆོག
མཆོད་པ་དང་། ཨོཾ་ཨ་ཀཱ་རོ་སོགས་ལན་གསུམ་གྱིས་གཏོར་མ་འབུལ། ལག་པ་གཡས་རྡོ་རྗེ་གསོར་
ཞིང་གཡོན་དྲིལ་བུ་དཀྲོལ་བ་དང་བཅས། སྐྱོབ་པ་སངས་རྒྱས་ཐམས་ཅད་ཀྱི།། སྤྱོད་པའི་
ཚུལ་དང་ཁྱད་པར་དང་། ས་དང་ཕ་རོལ་ཕྱིན་རྣམས་ལ།། ལྷ་མོ་ཁྱོད་ནི་དབང་
དུ་གྱུར།། སྐྱོབ་པ་ཤཱཀྱ་སེང་གེ་ཡི།། ཇི་ལྟར་བདུད་ཀྱི་དཔུང་བཅོམ་ པ།། དེ་
ལྟར་བདག་གིས་བདུད་ཀྱི་སྟོབས། བཅོམ་ནས་དཀྱིལ་འཁོར་བྲི་བར་བྱ། ཞེས་
ལན་གསུམ་བརྗོད་པ་ན། དཀྱིལ་འཁོར་གྱི་ལས་ ཇི་ ལྟར་ བདེ་ བར་ གྱིས་ ཤིག་ཅེས་
གནང་བ་བྱིན་ནས་ནམ་མཁར་བཞུགས་པར་གྱུར་བར་བསམ་མོ།།
གསུམ་པ་ས་སྦྱང་བ་ནི། རང་སྨན་བླའི་ང་རྒྱལ་དང་ལྡན་པས། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་
ན་ཧ་ན་ཧཱུྃ་ཕཊ། ཅེས་བཟླས་པའི་ཡུངས་ཀར་དང་། ཆུ་གཙང་དང་། དྲག་སྲེག་གི་ཐལ་བ་གསུམ་
རིམ་བཞིན་དཀྱིལ་འཁོར་གྱི་ས་ལ་གཏོར་ཞིང་སྔགས་དེ་བཟླས་པའི་བ་བྱུང་ལྔས་ཤར་ནས་བརྩམས་ཏེ་
བྱུགས་ལ། དྲི་བཟང་གི་ཆུས་ཀྱང་གཏོར་ཏེ་རྫས་ཀྱིས་སྦྱང་བའོ།། ལག་པ་གཡས་ས་གནོན་གྱི་ཕྱག་རྒྱུའི་
རྩེ་མོས་ལ་རེག་ནས། ཨོཾ་བྷུ་ཁཾ། ས་གཞི་སྟོང་པ་ཉིད་དུ་གྱུར། ཧཱུྃ་ཁཾ་ཧཱུྃ། ས་གཞི་རྡོ་
རྗེའི་རང་བཞིན་དུ་གྱུར། ༀ་མེ་དྷི་ནི་བཛྲ་བྷ་བ་བཛྲ་བྷན་དྷ་ཧཱུྃ། ས་གཞི་རྡོ་
རྗེའི་རང་བཞིན་དུ་བཅིངས་ཏེ་བརྟན་པར་གྱུར། ཨོཾ་ཧ་ན་ཧ་ན་བཛྲ་ཀྲོ་དྷ་ཧཱུྃ་
ཕཊ། རྡོ་རྗེ་ཁྲོ་བོས་བགེགས་རྣམས་བཅོམ་པར་གྱུར། ཨོཾ་ཨཱ༔ ཧཱུཾ་ཤོ་དྷ་ཡ་ཤོ་
དྷ་ཡ་རཀྵ་རཀྵ་ཧཱུྃ་ཕཊ། རྡོ་རྗེ་གསུམ་གྱིས་སའི་ཉེས་སྐྱོན་སྦྱངས་ཤིང་བསྲུང་
བར་གྱུར་པར་མོས་ལ། སྔར་ནམ་མཁའ་བཏེག་པའི་སའི་ལྷ་མོ་སྤྱན་དྲངས་
མདུན་དུ་སའི་དབུས་སུ་བཞུགས་པར་གྱུར། ཨོཾ་པྲི་ཐི་ཝཱི་དེ་ཝཱི་བྷུ༔ སོགས་གོང་ལྟར་
མཆོད་གཏོར་ཕུལ་ནས། སའི་ལྷ་མོ་དགྱེས་བཞིན་དུ་དེ་ཉིད་དུ་ཐིམ་པས་བྱིན་གྱིས་
བརླབས་པར་གྱུར་པར་མོས་ནས་པད་སྐོར་གྱི་ཕྱག་རྒྱ་དང་བཅས་པས། ཨོཾ་ཨཱ༔ ཧཱུྃ་དང་ཡིག་
བརྒྱ་བཟླ་སྟེ་སྔགས་ཀྱིས་སྦྱང་བའོ།། ས་ལ་སོགས་པ་སྣ་ཚོགས་པའི་ཆོས་ཐམས་ཅད་སྟོང་
པ་ཉིད་དང་རོ་གཅིག་ཏུ་གྱུར་པར་བསམ་པ་ནི་ཏིང་ངེ་འཛིན་ནམ་དོན་དམ་པའི་སྦྱང་བའོ།།
བཞི་བ་ས་གཟུང་བ་ལ་གཉིས། ལྷའི་རྣལ་འབྱོར་བྱས་ནས་གསོལ་བ་གདབ་ཅིང་དཀྱིལ་འཁོར་
འདེགས་པ་དང་། ལངས་ཏེ་ང་རྒྱལ་བཟུང་ནས་བགེགས་ལ་བཀའ་བསྒོ་བའོ།། དང་པོ་ནི། དཀྱིལ་



༄༅།བཅོམ་ལྡན་འདས་སྨན་པའི་རྒྱལ་པོའི་རྡུལ་ཚོན་དཀྱིལ་འཁོར་གྱི་ཆོ་ག་བྱ་ཚུལ། 183
འཁོར་བྲི་བའི་ས་གཞིར་མེ་ཏོག་གཅལ་དུ་བཀྲམ་ལ། རྡོ་རྗེ་སློབ་དཔོན་དཀྱིལ་འཁོར་གྱི་སའི་དབུས་དང་
སྒོའི་སློབ་མ་རྣམས་ཕྱོགས་སོ་སོར་འཁོད། སྔོན་འགྲོ་དང་ཚོགས་ཞིང་དང་བདག་བསྐྱེད་ཀྱི་མཆོད་པ་
སོགས་མཛེས་པར་བཤམ། བརྒྱུད་འདེབས་ནས་བཟུང་སྟེ་བཟླས་པ་དང་ཡིག་བརྒྱ་བརྗོད་པའི་བར་སྒྲུབ་
དཀྱིལ་གྱི་བདག་བསྐྱེད་ཇི་ལྟ་བར་བཏང་ནས། རང་གི་ཐུགས་ཀའི་ཧཱུྃ་གི་འོད་ཟེར་གྱིས་རྒྱལ་
བ་སྲས་བཅས་ཐམས་ཅད་བསྒོམས་པ་དང་འདྲ་བའི་དཀྱིལ་འཁོར་བའི་རྣམ་
པར་མདུན་གྱི་ནམ་མཁར་སྤྱན་དྲངས། ཨོཾ་སརྦ་ཏ་ཐཱ་ག་ཏ་ཨརྒྱུ། ནས། ཤཔྟའི་
བར་གྱིས་མཆོད། བདག་ཉིད་ཀྱི་ལྕེ་ཧཱུྃ་ལས་བྱུང་བའི་རྡོ་རྗེར་གྱུར་པར་བསམས་ལ་སྤོས་
རིང་ཐོགས་པ་དང་བཅས། མ་ལུས་ཕྱོགས་ན་བཞུགས་པ་ཡི།། སངས་རྒྱས་རྣམས་ནི་
བདག་ལ་དགོངས།། བདག་ནི་རྡོ་རྗེ་ཆེ་གེ་ཞེས་པ་ལ། མི་བསྐྱོད་པས་སམ།
རྣམ་སྣང་གིས་སམ། རིན་འབྱུང་གིས་སམ། སྣང་མཐའ་ཡིས་སམ། དོན་གྲུབ་
ཀྱིས།། ཞེས་རང་གི་དབང་ཐོབ་དུས་ཀྱི་གསང་མཚན་བརྗོད་པ་གལ་ཆེ་མོད། དེང་དུས་ང་དང་འདྲ་
བའི་གང་ཟག་ཕལ་མོ་ཆེས། སྔགས་སྡོམ་གྱི་ཆོ་གའི་ཚིགས་བཅད་སོགས་འདོན་སྐབས་སུ། བདག་མིང་
འདི་ཞེས་བྱ་བས།། ཞེས་སྤྱི་བམ་མེ་བ་འདི་བརྗོད་བཞིན་ཡིན་ཡང་། གང་ལ་བརྟེན་པའི་སྐྱབས་ཡུལ་གྱི་
མཚན་དང་། གང་གིས་བླང་བའི་རང་མིང་དང་། དུས་ཇི་སྲིད་པར་བླང་བའི་མཐའི་མིང་གསུམ་ངེས་
པར་བརྗོད་དགོས་པ་ནི། སོ་ཐར་བྱང་སེམས་གསང་སྔགས་ཀྱི་སྡོམ་པ་གང་ནོད་པ་ལ་ཡང་ཁྱད་པར་མེད་
པར་གསུངས་པ་བཞིན། འདིར་ཡང་རང་གི་མེ་ཏོག་ཕོག་པའི་ལྷ་སྐལ་གང་ཡིན་དེའི་མཚན་ངེས་པར་
ཤེས་དགོས་ཤིང་། ཤེས་པས་མི་ཆོག་པར་ཆོ་གའི་སྐབས་སུ་མཚན་དེ་སྨོས་པ་དང༌། དེའི་སྒོ་ནས་བསྙེན་
པས་རང་རྒྱུད་ལས་རུང་དུ་བྱེད་པར་ཡང་རུང་སྟེ། རྒྱུད་སྡེ་དུ་མར། ཡང་ན་རང་གི་ལྷ་ཡི་འབུམ།། ཞེས་
གསུངས་པ་ལྟར་རོ།། འདིར་ནི་དཀྱིལ་འཁོར་བྲི་བར་བགྱི།། སངས་རྒྱས་ལ་སོགས་
ཀུན་བྱོན་འཚལ།། དངོས་གྲུབ་འདི་ནི་ཡང་དག་སྩོལ། ཅེས་ལན་གསུམ་བརྗོད། དེ་
ནས་སྒོའི་སློབ་མ་རྣམས་ཐུན་མོང་དུ་བླ་མ་སངས་རྒྱས་སྨན་བླར་མོས་པ་ལ། ཨོཾ་ཏ་ཐཱ་ག་ཏ་བྷི་ཥ་ཛེ་
གུ་རུ་བཻཌཱུརྱ་པྲ་བྷ་རཱ་ཛ་ས་པ་རི་ཝཱ་ར་ཨརྒྱུ་ནས་ཤཔྟ་པྲ་ཏཱིཙྪ་ཧཱུྃ་སྭཱཧཱ། ཞེས་པའི་བར་
མཆོད་སྔགས་སོ་སོར་སྦྱར་ནས་མཆོད། ཐུགས་རྗེ་ཀུན་ལ་སྙོམས་པའི་བཅོམ་ལྡན་འདས།།
མཚན་ཙམ་ཐོས་པས་ངན་འགྲོའི་སྡུག་བསྔལ་སེལ།། དུག་གསུམ་ནད་སེལ་
སངས་རྒྱས་སྨན་གྱི་བླ།། བཻཌཱུརྱ་ཡི་འོད་ལ་ཕྱག་འཚལ་ལོ།། ཞེས་པས་བསྟོད་པ་



184
༄༅།བདུད་རྩི་སྨན་གྱི་མདོ་ཆོག
བྱ། ས་གཞི་སྤོས་ཀྱིས་བྱུགས་ཤིང་ཞེས་སོགས་ཀྱིས་མཎྜལ་ཕུལ་ནས། ཤར་སྒོའི་སློབ་མས།
རང་ཉིད་རྣམ་སྣང་དཀར་པོ་ཞལ་གཅིག་ཕྱག་གཉིས་བྱང་ཆུབ་མཆོག་གི་ཕྱག་རྒྱ་
ཅན་དུ་གྱུར་པས། ནམ་མཁར་གནས་པའི་དེ་བཞིན་གཤེགས་པ་རྣམས་དང་
ལྷན་ཅིག་ ཏུ་ གསོལ་ བ་ ནི། དེ་ བཞིན་ གཤེགས་ པ་ ཀུན་ ཞི་ བ།། དེ་ བཞིན་
གཤེགས་པ་ཀུན་གྱི་གནས།། ཆོས་ཀུན་བདག་མེད་པ་ཡི་མཆོག། དཀྱིལ་འཁོར་
དམ་པ་བཤད་དུ་གསོལ།། ཞེས་དང་། ལྷོའི་སློབ་མས། རང་ཉིད་རིན་འབྱུང་སེར་པོ་
ཞལ་གཅིག་ཕྱག་གཉིས་མཆོག་སྦྱིན་མཉམ་གཞག་གི་ཕྱག་རྒྱ་ཅན་དུ་གྱུར་པས།
ནམ་མཁར་གནས་པའི་དེ་བཞིན་གཤེགས་པ་རྣམས་དང་ལྷན་ཅིག་ཏུ་གསོལ་བ་
ནི། མཚན་ཉིད་ཐམས་ཅད་ཡང་དག་རྫོགས།། མཚན་ཉིད་མིན་པ་ཐམས་ཅད་
སྤངས།། ཀུན་ ཏུ་བཟང་པོ་སྐུ་ ཡི་ མཆོག། དཀྱིལ་ འཁོར་ དམ་ པ་ བཤད་ དུ་
གསོལ།། ཞེས་དང་། ནུབ་ཀྱི་སློབ་མས། རང་ཉིད་འོད་ དཔག་ མེད་ དམར་ པོ་ ཞལ་
གཅིག་ཕྱག་གཉིས་མཉམ་གཞག་གི་ཕྱག་ རྒྱུ་ ཅན་དུ་གྱུར་པས། ནམ་མཁར་
གནས་པའི་དེ་བཞིན་གཤེགས་པ་རྣམས་དང་ལྷན་ཅིག་ཏུ་གསོལ་བ་ནི། ཞི་བའི་
ཆོས་མཆོག་ལས་བྱུང་བ།། ཡེ་ཤེས་སྤྱོད་པ་རྣམ་སྦྱོང་མཛད།། ཀུན་ཏུ་བཟང་པོ་
གསུང་གི་མཆོག། དཀྱིལ་འཁོར་དམ་པ་བཤད་དུ་གསོལ།། ཞེས་དང་། བྱང་གི་སློབ་
མས། རང་ཉིད་དོན་གྲུབ་ལྗང་གུ་ཞལ་གཅིག་ཕྱག་གཉིས་སྐྱབས་སྦྱིན་མཉམ་
གཞག་གི་ཕྱག་རྒྱ་ཅན་དུ་གྱུར་པས། ནམ་མཁར་གནས་པའི་དེ་བཞིན་གཤེགས་
པ་རྣམས་དང་ལྷན་ཅིག་ཏུ་གསོལ་བ་ནི། སེམས་ཅན་ཀུན་གྱི་སེམས་ཆེན་པོ།།
རང་བཞིན་ དག་ ཅིང་ དྲི་ མ་ མེད། ཀུན་ བཟང་ ཐུགས་ མཆོག་ ཁ་ ལོ་ སྒྱུར།།
དཀྱིལ་འཁོར་དམ་པ་བཤད་དུ་གསོལ།། ཞེས་བརྗོད། སྒོའི་སློབ་མ་གཅིག་ལས་མེད་ན་
གཅིག་པུས་ཤར་ནས་རིམ་བཞིན་གཡས་བསྐོར་གྱིས་རིགས་སོ་སོའི་ང་རྒྱལ་དང་གསོལ་འདེབས་བྱ་ཞིང་།
སློབ་མ་མེད་ན་བླ་མ་རང་ཉིད་ཀྱིས་ཕྱོགས་སོ་སོ་ནས་དེ་བཞིན་གཤེགས་པས་གསོལ་བ་བཏབ་པར་མོས་ལ།
ཚིགས་བཅད་རྣམས་རང་ཉིད་ཀྱིས་བརྗོད། དེ་ནས་སློབ་དཔོན་གྱིས་རྡོ་རྗེ་ཁུ་ཚུར་གཉིས་ཀྱི་མཛུབ་མོ་
གཉིས་བརྐྱང་ལ་རྩེ་མོ་སྦྱར་བ་འོག་ཏུ་ཕྱོགས་པས་སྤྱི་བོར་བཟུང་སྟེ། ཧཱུཾ་བཛྲ་ཨུཏ་ཏིཥཱ། ཞེས་



༄༅།བཅོམ་ལྡན་འདས་སྨན་པའི་རྒྱལ་པོའི་རྡུལ་ཚོན་དཀྱིལ་འཁོར་གྱི་ཆོ་ག་བྱ་ཚུལ། 185
བརྗོད་ནས། བསྒོམས་པའི་དཀྱིལ་འཁོར་སྟེང་གི་ནམ་མཁའ་ལ་བཞུགས་པར་
གྱུར། ཅེས་དཀྱིལ་འཁོར་བཏེག་གོ། གཉིས་པ་ལངས་ཏེ་ང་རྒྱལ་བཟུང་ནས་བགེགས་ལ་བཀའ་བསྒོ་
བ་ནི། སློབ་དཔོན་ལངས་ཏེ་མཉམ་པའི་རྐང་སྟབས་ཀྱིས་ཤར་དུ་ཕྱོགས་ཏེ་མགོ་བོར་ཐལ་མོ་སྦྱར་ལ།
ཨོཾ་པྲ་ན་མ་མི་སརྦ་ཏ་ཐཱ་ག་ཏ་ནཾ། ཞེས་བརྗོད་དེ་ཕྱག་བྱས་ནས། སེམས་ཅན་མ་རིག་
པའི་མུན་པས་བསྒྲིབས་ཤིང་བདུད་ཀྱི་དབང་དུ་སོང་བ་རྣམས་ཀྱི་བདུད་བསལ་
བའི་ཕྱིར་རང་གཙོ་བོ་ལས་ཕྱེ་བའི་ཁྲོ་བོ་ཧཱུྃ་མཛད་སྐུ་མདོག་སྔོན་པོ་ཞལ་གཅིག་
ཕྱག་གཉིས་ཀྱིས་ཧཱུྃ་མཛད་ཀྱི་ཕྱག་རྒྱ་འཆིང་ཞིང་གཡོན་བརྐྱང་གི་སྟབས་ཀྱིས་
བཞུགས་པ། ཧཱུྃ་གི་སྒྲ་སྒྲོག་པ། ཁྲོ་བོའི་ཉམས་ ཐམས་ཅད་ཡོངས་སུ་རྫོགས་
པར་གྱུར་པའི་མིག་གཡས་པ་མ་ལས་ཉི་མ། གཡོན་པ་ཊ་ལས་ ཟླ་བ། མིག་
འབྲས་ཧཱུཾ་ལས་དུས་མཐའི་མེ་ལྟར་འབར་བའི་རྡོ་རྗེའི་ལྟ་བས་ཕྱོགས་ཐམས་ཅད་
དུ་འགྲོ་བ་རྣམས་ལ་བལྟས་པས་བགེགས་དང་བྲལ་པར་གྱུར་པར་བསམས་ལ་ཕྱོགས་
ཐམས་ཅད་དུ་རྡོ་རྗེའི་ལྟ་བས་བལྟས་ལ། ང་ནི་རང་ཉིད་རྡོ་རྗེ་ཅན།། རྡོ་རྗེ་སེམས་དཔའ་
རང་ཉིད་ང་། ང་ནི་སངས་རྒྱས་རྒྱལ་པོ་ཆེ།། ང་ནི་སྟོབས་ཆེན་རྡོ་རྗེ་ཅན།། ང་
ནི་རྣལ་འབྱོར་དབང་ཕྱུག་རྒྱལ།། ཕྱག་ན་རྡོ་རྗེ་བརྟན་པ་ང་། ང་ནི་བདག་པོ་
རྡོ་རྗེ་ཆེ།། བྱིན་གྱིས་བརླབས་པ་མི་འདོར་རོ།། ཞེས་བརྗོད་ནས་ང་རྒྱལ་བཟུང་། རྐང་
མཐིལ་གཉིས་སུ་ཧཱུཾ་ཧཱུཾ་ལས་བྱུང་བའི་རྡོ་རྗེ་འབར་བ་རེ་རེ། ཧཱུྃ་ཞེས་བརྗོད་ཅིང་
འགྱིང་བ་དང་བཅས་གཡས་རྡོ་རྗེ་གསོར། གཡོན་དྲིལ་བུ་དཀྲོལ་བཞིན་རྡོ་རྗེའི་རྐང་སྟབས་ཀྱིས་དབང་
ལྡན་ཕྱོགས་སུ་ཕྱིན། དེ་ནས་བརྩམས་ཏེ་སྒོའི་སློབ་མ་ཡོད་ན་དེ་དང་ལྷན་ཅིག་ཏུ་དཀྱིལ་འཁོར་གྱིས་
གཞིར་གཡས་བསྐོར་དུ་རྡོ་རྗེའི་རྐང་སྟབས་ཀྱིས་གར་བྱས་ཏེ་སྐོར་བ་གཅིག་བྱ་ལ། མི་ཤེས་པའམ་མི་སྤྲོ་
ན་སྐོར་བ་གཅིག་བྱས་པའི་མཐར་དབང་ལྡན་ནས་ཁ་ནང་དུ་ཕྱོགས་ཏེ། ལུས་ངག་སེམས་ལ་
གནས་པ་ཡི།། བགེགས་ཀྱི་ཚོགས་ཀུན་ཡང་དག་ཉོན།། ང་ནི་དཔལ་ལྡན་རྡོ་རྗེ་
འཆང་།། བཀའ་ཡི་འཁོར་ལོ་སྦྱོར་བ་པོ།། རྡོ་རྗེ་འབར་བའི་གཟུགས་ཀྱིས་ནི།
ལུས་གསུམ་ ལས་ བྱུང་ དགས་ བྱ་ སྟེ།. གལ་ཏེ་ ཁ་ ཅིག་ བདག་ ལས་ འདའ།།
འདིར་ནི་འཇིགས་གྱུར་གཞན་དུ་མིན།། ཞེས་ལན་གསུམ་བརྗོད། རང་གི་ཐུགས་ཀ་



186
༄༅།བདུད་རྩི་སྨན་གྱི་མདོ་ཆོག
ནས་ཁྲོ་བོ་དཔག་ཏུ་མེད་པ་སྤྲོས་ཏེ་བགེགས་ཐམས་ཅད་བསྐྲད་པར་གྱུར་པར་
མོས་ལ། ཨོཾ་སུམྦྷ་ནི་སོགས་བརྗོད་ཅིང་གུ་གུལ་གྱིས་བདུག། ཡུངས་ཀར་གྱིས་བྲབ། རོལ་མོའི་
ཚམ་རྔམས་དང་བཅས་པ་བྱ། དཀྱིལ་འཁོར་གྱིས་གཞི་ཡང་དབང་ཆེན་གྱི་གཏིང་གི་
བར་དུ་ཧཱུྃ་ལས་བྱུང་བའི་རྡོ་རྗེའི་རང་བཞིན་དུ་གྱུར། པར་བསམས་ལ་བྱིན་གྱིས་བརླབ་
ལྔ་པ་བསྲུང་ཞིང་བྱིན་གྱིས་བརླབ་པ་ནི། འགྲོ་བ་རྣམས་རྡོ་རྗེ་འཆང་གི་གོ་འཕང་ལ་འགོད་པའི་
ཆེད་དུ་བགེགས་བསྐྲད་པར་བྱའོ་སྙམ་དུ་སེམས་བསྐྱེད་ཅིང་སྟོང་ཉིད་བསྒོམ། སྟོང་པའི་ངང་ལས་
སྐད་ཅིག་གིས་རེ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ལས་སྣ་ཚོགས་རྡོ་རྗེའི་
ལྟེ་བར་ཧཱུྃ་གིས་མཚན་པའི་འོད་ཟེར་ལས་བྱུང་བའི་རྡོ་རྗེ་འབར་བ་སྤྲོས་པས།
ཕྱོགས་མཚམས་མེད་པར་དུམ་བུ་གཅིག་ཏུ་གྱུར་བའི་རྡོ་རྗེའི་ར་བ་དང་། སྟེང་
དུ་རྡོ་རྗེའི་གུར་དང་། དེའི་འོག་ར་བའི་སྟེང་དུ་རྡོ་རྗེའི་བླ་རེ་དང་། ཕྱི་རོལ་ཏུ་
མདའི་དྲ་བ་དང་། འོག་གི་ས་གཞི་ཡང་འབར་ཞིང་བཟོད་པར་དཀའ་བའི་སྣ་
ཚོགས་རྡོ་རྗེའི་རང་བཞིན་དུ་གྱུར་པར་མོས། དེ་ནས་ལྕགས་སམ་སེང་ལྡེང་གི་ཕུར་བུ་ཚད་
ལྡན་བཞིའམ་གཅིག་ལ་དྲི་དམར་པོས་བྱུགས་ཤིང་མེ་ཏོག་དམར་པོའི་ཕྲེང་བ་བཅིངས་ལ་ཚོན་སྐུད་སྣ་
ལྔའམ་དམར་པོས་དཀྲིས་པ་ཟངས་གཞོང་ལ་ སོགས་ པའི་ སྣོད་དུ་བཀོད་དེ། ཨོཾ་བཛྲ་ཨ་མྲྀ་ཏས་
བསངས། ཨོཾ་ཤུ་ནྱ་ཏཱས་སྟོང་པར་སྦྱངས། ཕུར་བུ་རྣམས་སྟོང་པ་ཉིད་དུ་གྱུར།
སྟོང་པའི་ངང་ལས་ཕུར་བུ་རྣམས་སྟོད་ཁྲོ་བོ་བདུད་རྩི་འཁྱིལ་བ་སྐུ་མདོག་ལྗང་
སྔོན་ཞལ་གཅིག་ཕྱག་གཉིས་ཀྱི་གཡས་སྣ་ཚོགས་རྡོ་རྗེ་འཕྱར་ཞིང༌། གཡོན་
ཐུགས་ཀར་སྡིགས་མཛུབ་མཛད་པ། ཁྲོ་བོའི་རྒྱན་རྣམས་ཀྱིས་བརྒྱན་པ། ལྟེ་བ་
མན་ཆད་མདུང་རྩེ་གཅིག་པའི་དབྱིབས་ཅན་གྱི་ཕུར་བུ་མེ་དཔུང་འབར་བ་
རྣམས་སུ་གྱུར་པར་བསམ། ཐོ་བ་ཨ་མྲྀ་ཏས་བསངས། བྷུ་ནྱ་ཏཱས་ སྟོང་བར་སྦྱངས།
སྟོང་པའི་ངང་ལས་རྡོ་རྗེའི་ཐོ་བ་མེ་རབ་ ཏུ་འབར་བར་གྱུར་པར་བསམ། དེ་ནས་
དཀྱིལ་འཁོར་གྱི་དབང་ལྡན་ཕྱོགས་སུ་ཕྱིན་ཏེ་ལག་པ་གཡོན་པས་ཕུར་བུ་དང་། གཡས་པས་ཐོ་བ་ཐོགས་
ཏེ། རང་ཉིད་ཁྲོ་བོ་ཧཱུྃ་མཛད་དུ་གསལ་བའི་ཐུགས་ཀའི་ས་བོན་ལས་འོད་ཟེར་



༄༅།བཅོམ་ལྡན་འདས་སྨན་པའི་རྒྱལ་པོའི་རྡུལ་ཚོན་དཀྱིལ་འཁོར་གྱི་ཆོ་ག་བྱ་ཚུལ། 187
འཕྲོས། བགེགས་ ཐམས་ ཅད་ བཀུག་ སྟེ་ དཀྱིལ་ འཁོར་ གྱི་ ཕྱིའི་ དབང་ ལྡན་
སོགས་སུ་ཧཱུཾ་རིང་པོ་ལས་གྲུབ་པའི་ཁྲོན་པ་འབྲུབ་ཁུང་གི་རྣམ་པ་ཅན་རྣམས་སུ་
བཅུག་པའི་མགོ་བོར་ཕུར་བུ་བཏབ་པར་གྱུར་པར་བསམ་ལ། ཨོཾ་བཛྲ་ཀཱི་ལི་ཀཱི་ལ་ཡ་
སརྦ་བི ཧཱུཾན་ཧཱུཾ། ཞེས་པས་ཕུར་བུ་འདེབས་ཤིང་། ཨོཾ་བཛྲ་མུད་ག་ར་ཨ་ཀོ་ཊ་ཡ་ཧཱུཾ།
ཞེས་བརྗོད་ནས་ཐོ་བས་ཕུར་བུ་རྣམས་ཀྱི་མགོ་བོ་ནས་བརྡུང་། དེ་ཡང་ཕུར་བུ་བཞི་ཡོད་ན་མེ་དང་
བདེན་བྲལ་ དང་རླུང་ མཚམས་ སུ་ གདབ་ ཅིང་ བརྡུང་། གཅིག་ ཡིན་ན་ བཤད་མ་ ཐག་ པ་ ལྟར་རོ།
བགེགས་རྣམས་ཀྱི་སྤྱི་བོ་ནས་རྐང་མཐིལ་གྱི་བར་དུ་ཕུར་བུ་བཏབ་པས་ལུས་ངག་
ཡིད་གསུམ་གཡོ་འགུལ་མེད་ཅིང་དེ་བཞིན་ཉིད་ཀྱི་དང་དུ་རོ་གཅིག་ཏུ་གྱུར།
བགེགས་ལྷག་མ་རྣམས་རྒྱང་རིང་དུ་བྲོས་པ་དང༌། སྟེང་འོག་དང་ཕྱོགས་སུ་
ཁོར་ཡུག་ཆེན་པོའི་བར་དུ་འགྲོ་བ་རྣམས་རྣམ་པ་ཐམས་ཅད་དུ་བགེགས་དང༌
བྲལ་བར་གྱུར་པར་མོས། ཕུར་བུ་དངོས་སུ་མེད་ན་རིམ་པ་དེ་དག་བསྒོམས་པ་ཁོ་ནས་བྱས་ཀྱང་རུང་
བར་གསུང་ཞིང་། དཀྱིལ་འཁོར་གྱི་ལས་མ་ཟིན་བར་ཐུན་རེ་བཞིན་ཕུར་བུའི་མཆོད་པ་ངེས་པར་བྱ་
དགོས་སོ།། ལག་པ་གན་རྐྱལ་དུ་གནས་པ་བསྒྱུར་ནས། ཨོཾ་བཛྲ་ཨཱ༔ ཧཱུྃ། ཞེས་བརྗོད་ཅིང་ས་ལ་
བསྣུན་ཏེ། ས་རྡོ་རྗེའི་རང་བཞིན་དུ་གྱུར་པར་བསམ་མོ།།
གཉིས་པ་སྟ་གོན་གྱི་ཆོ་ག་ལ་བཞི། ས་ལྷ་སྟ་གོན། ལྷ་སྟ་གོན། བུམ་པ་སྟ་གོན། ལྷ་ལ་གསོལ་བ་
གདབ་པའོ།།
དང་པོ་ནི། རང་ཉིད་ཤར་ནས་དཀྱིལ་འཁོར་གྱི་གཞི་ལ་ཕྱོགས་པར་འདུག། དཀྱིལ་འཁོར་གྱི་
སའི་དབུས་སུ་དྲིའི་ཐིག་ལེ་དང་ཚོམ་བུ་བཀོད་པ་དང་། མཆོད་གཏོར་རྣམས་གོང་བཞིན་བཤམས་ལ་
སྔོན་འགྲོ་ལྟར་བྱིན་གྱིས་བརླབ། དཀྱིལ་འཁོར་གྱི་སའི་དབུས་སུ་པཾ་ལས་སའི་ལྷ་མོ། ཞེས་
པ་ནས། གྱིས་ཤིག་ཅེས་གནང་བ་བྱིན་ནས་དེ་ཉིད་དུ་ཐིམ་པར་གྱུར། ཅེས་པའི་བར་
ས་བསླང་སྐབས་ལྟར་བྱ། དེ་ནས་ལག་པ་གཉིས་རྡོ་རྗེ་བསྡམས་པ་ནང་དུ་བྱས་པ་དེས་ས་མནན་ལ། ཨོཾ་
བཛྲ་བྷཱ་ཝ་ཧཱུཾ། ཞེས་ལན་གསུམ་དང་། རྡོ་རྗེ་བསྡམས་པ་ལས་བྱུང་བའི་ཧཱུཾ་ཡིག་འོད་
ཟེར་འབར་བ་འཕྲོས་པས་དབང་ཆེན་གསེར་གྱི་ས་གཞི་ལ་ཐུག་གི་བར་རྡོ་རྗེར་
བྱས་པར་གྱུར་པར་བསམས་ལ། ཨོཾ་བཛྲ་ཛཾ་ལྷ་ཏི་ཥཱ། ཞེས་ལན་གསུམ་བརྗོད་དོ།།
གཉིས་པ་ལྷ་སྟ་གོན་ལ་གཉིས། ལྷ་གནས་ངེས་པའི་ཕྱིར་ཐིག་གདབ་པ་དང་། ལྷ་སྟ་གོན་དངོས་



188
༄༅།བདུད་རྩི་སྨན་གྱི་མདོ་ཆོག
དང་པོ་ནི། གཙང་ཞིང་མ་ཉམས་པའི་རས་སྐུད་ལ་སོགས་པ་སྐུ་མ་འདྲེས་
པ་དཀར་པོ་མཇུར་མདུད་མེད་པར་སུམ་བསྒྲིལ་དུ་བྱས་པའི་རིང་ཐུང་གི་ཚད།
འདེབས་པ་པོའི་སོར་མོ་བཞི་ལ་དཀྲིས་པའི་ཆ་རྣམས་མ་གཏོགས་པའི་བར་ལ་
དཀྱིལ་འཁོར་ཅི་ཙམ་བྱེད་པ་དེའི་མདའ་ཡབ་ནས་མདའ་ཡབ་ཀྱི་བར་གྱི་ཚད་
ཉིས་འགྱུར་ཏེ་ཆ་ཆེན་ཉེར་བཞིའི་ཚད་དང་། སྦོམ་ཕྲ་སྒོའི་ཉི་ཤུ་ཆ་སོགས་ཚད་
ལྡན་གྱི་ལས་ཐིག་གི་སྐུད་པ་འདུ་བྱ། དེ་ལ་དྲི་བཟང་དང་། ཞོ་འོ་མ་མར་སྦྲང་
རྩི་ཀ་ར་སྟེ་ཕྱིའི་བདུད་རྩི་ལྔ་དང༌། བ་བྱུང་ལྔས་བྱུགས་ཏེ་སྣོད་གཙང་མར་
བཞག། མདུན་དུ་མཆོད་པ་བཤམས་ལ། རང་ལྷའི་རྣལ་འབྱོར་དང་ལྡན་པས།
ཨ་མྲྀ་ཏས་བསངས། སྭ་བྷཱ་ཝས་སྦྱངས། ཐིག་སྐུད་སྟོང་པ་ཉིད་དུ་གྱུར། སྟོང་
པའི་ངང་ལས་པདྨ་དང་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ལས་སྣ་ཚོགས་རྡོ་རྗེ་
ལྟེ་བ་ལ་ཧཱུཾ་གིས་མཚན་པ། དེ་ཡོངས་སུ་གྱུར་པ་ལས་ཁྲོ་བོ་བདུད་རྩི་འཁྱིལ་བ་སྐུ་
མདོག་ལྗང་སྔོན་ཞལ་གཅིག་ཕྱག་གཉིས་ཀྱི་གཡས་སྣ་ཚོགས་རྡོ་རྗེ་འཕྱར་ཞིང་།
གཡོན་ཐུགས་ཀར་སྡིགས་མཛུབ་མཛད་པ། ཁྲོ་བོའི་རྒྱན་དང་ཉམས་ ཐམས་
ཅད་ཡོངས་ སུ་ རྫོགས་ པར་ གྱུར་ པའི་ སྤྱི་ བོར་ ཨོ་ དཀར་ པོ། མགྲིན་ པར་
ཨཱ༔ དམར་པོ། ཐུགས་ཀར་ཧཱུཾ་སྔོན་པོས་མཚན་པར་གྱུར། ཐུགས་ཀའི་ཧཱུཾ་ལས་
འོད་འཕྲོས། རང་འདྲའི་ཡེ་ཤེས་པ་སྤྱན་དྲངས། ཛ ཧཱུྃ་པཾ་ཧོ༔ གཉིས་སུ་མེད་
པར་གྱུར། མཆོད་པ་བྱ་རྒྱུད་ལྟར་བྱིན་གྱིས་བརླབས་ནས། ཨོཾ་བཛྲ་མཧཱ་ཀྲོ་དྷ་རཱ་ཛ་ཨརྒྱུ་
ནས་ ཤཔའི་ བར་ གྱིས་ མཆོད། ཧཱུྃ་ འཇིགས་ པའི་ ཧཱུཾ་ སྒྲ་ ངེས་ སྒྲོག་ ཅིང་།
བགེགས་རྣམས་མ་ལུས་འཇོམས་མཛད་པ།། དངོས་གྲུབ་ཐམས་ཅད་སྩོལ་པའི་
ལྷ།། བགེགས་ཀྱི་དགྲ་ལ་ཕྱག་འཚལ་བསྟོད།། ལག་པས་ཐིག་སྐུད་ལ་རེག་ཅིང་། ཨོཾ་བཛྲ་
ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ། ཞེས་བཟླས་ཏེ་བསྲུང་། སྔགས་དེ་ཉིད་བཟླས་པའི་ཕྱིའི་
བདུད་རྩི་ལྔ་དང་། ཡུངས་ཀར་དང་། དྲིའི་ཆུས་གཏོར་ལ་རྡོ་རྗེ་དང་བཅས་པའི་ལག་པ་གཡས་པས་
རེག་སྟེ། ཨོཾ་བཛྲ་ས་མ་ཡ་སཱུ་ཏྲ་མ་ཏི་ཀྲ་མ་ཧཱུྃ། ཞེས་བཟླས་ནས། ཨོཾ་ཨཱ༔ ཧཱུཾ། བརྒྱ་རྩ་བརྒྱད་



༄༅།བཅོམ་ལྡན་འདས་སྨན་པའི་རྒྱལ་པོའི་རྡུལ་ཚོན་དཀྱིལ་འཁོར་གྱི་ཆོ་ག་བྱ་ཚུལ། 189
ཀྱིས་ཐིག་སྐུད་ལྷག་གནས་བྱའོ།། དེ་ནས་དཀྱིལ་འཁོར་གྱི་ས་ལ་ཆུ་གཙང་གིས་བསང་གཏོར་བྱ་ཞིང་།
ཨོཾ་སརྦ་སཾ་ཤོ་དྷ་ནི་ཧཱུཾ་ཕཊ། ཅེས་བརྗོད། དྲི་ཞིམ་པོས་བྱུགས་ཤིང་ཕྱི་རོལ་ཏུ་མེ་ཏོག་བཀྲམ།
ནམ་མཁར་གནས་པའི་ཡེ་ཤེས་ཀྱི་དཀྱིལ་འཁོར་མངོན་སུམ་དུ་གྱུར་པར་སྨོས་ལ།
ཨོཾ་སརྦ་ཏ་ཐཱ་ག་ཏ་ཨརྒྱུ་ནས་ཤཔྟའི་བར་གྱིས་མཆོད། ཐུགས་རྗེ་ཀུན་ལ་སྙོམས་
པའི་སོགས་ཤོ་ལོ་ཀ་གཅིག་གིས་བསྟོད་དེ། ཤར་སོགས་ཕྱོགས་ཀྱི་ཐིག་ལེའི་
སྟེང་།། སྲད་བུ་བཟུང་ནས་མཎྜལ་བཞིས།། ཉ་ཡི་མགོ་དང་མཇུག་མའི་མཐར།།
ཚངས་ཐིག་དང་ནི་ཟུར་ཐིག་གདབ།། ཅེས་པ་ལྟར་མེ་ལོང་ལྔ་བསྐོར་བྱས་རྗེས།
རང་ཉིད་སངས་རྒྱས་སྨན་བླ་དང་སློབ་མ་སྐད་ཅིག་གིས་བདུད་རྩི་འཁྱིལ་བར་
གྱུར་པའི་མིག་གཉིས་ཛ་ཛ་ལས་ཉི་མ་དང་ཟླ་བ་འོད་ཟེར་སེར་པོ་ཅན་དུ་གྱུར་
པར་བསྒོམས་ལ། སློབ་དཔོན་གྱིས་ལག་པ་གཡོན་པ་རྡོ་རྗེ་ཁུ་ཚུར་གྱིས་ཐིག་སྐུད་ལྟེ་བར་བཟུང་
ནས། ཛྫ ཛྫ ཛྫ ཞེས་བརྗོད་པས་ཐིག་སྐུད་ཀྱི་སྣེ་མོ་སློབ་མ་གཏད། དེས་ཀྱང་སྔགས་དེ་ཉིད་
བརྗོད་ནས་ དྲངས་ ཏེ་ གཡོན་པའི་རྡོ་རྗེ་ཁུ་ཚུར་གྱིས་ལྟེ་བར་བཟུང་ལ། ཤར་ལ་ སོགས་ པའི་
ཕྱོགས་ཐམས་ཅད་བློས་བཏགས་པ་ཙམ་ལས་རང་བཞིན་མེད་པར་མཉམ་པ་
ཉིད་དོ།། སྙམ་དུ་མོས་ནས་རང་རྐང་པ་གཡོན་པ་སྐྱིལ་ཀྲུང་ཕྱེད་པ་དང་གཡས་པ་ས་ལ་བཙུགས། སློབ་
མ་རྐང་པ་གཡས་པ་སྐྱིལ་ཀྲུང་ཕྱེད་པ་དང་གཡོན་པ་ས་ལ་བཙུགས་ཏེ་བསྡད་ནས་ལག་པ་ལྷན་ཅིག་ས་ལ་
ཕབ། དེ་ཡང་སློབ་དཔོན་ནུབ་ནས་ཤར་དང་། སློབ་མ་ཤར་ནས་ནུབ་ཏུ་ཕྱོགས་པས་ཤར་ནུབ་ཀྱི་
ཚངས་ཐིག་དང་པོ་གདབ། རང་དང་སློབ་མའི་རྐང་མཐིལ་གཉིས་སུ་ཧཱུཾ་ཧཱུཾ་ལས་རྡོ་རྗེ་
འབར་བ་རེ་རེ། ཞེས་བརྗོད་ཅིང་བསྒོམས་པས་གཡས་སྐོར་གྱིས་སོང་སྟེ་སློབ་དཔོན་ལྷོ་དང་སློབ་མ་
བྱང་དུ་གནས་པས་ལྷོ་བྱང་གི་ཚངས་ཐིག་གཉིས་པ་དང་། དེ་བཞིན་བྱས་ཏེ་སློབ་དཔོན་ཤར་ལྷོ་དང་
སློབ་མ་ནུབ་བྱང་དུ་གནས་ནས་མེ་རླུང་གི་ཟུར་ཐིག་དང་པོ་དང༌། སློབ་དཔོན་ལྷོ་ནུབ་དང་སློབ་མ་བྱང་
ཤར་དུ་གནས་ནས་སྲིན་དབང་གི་ཟུར་ཐིག་གཉིས་པ་གདབ། དེ་ནས་དབུས་ནས་འོད་ཕྲེང་གི་ཕྱི་མ་ཐའི་
བར་གྱི་ས་ཆ་གསུམ་དུ་བགོས་པའི་ཆ་ནང་མའི་ཚད་ལ་དཔག་སྟེ། སློབ་དཔོན་མེ་དང་སློབ་མ་བྱང་ཤར་
དུ་གནས་ནས་ཤར་གྱི་རྩ་ཐིག་དང་། སློབ་དཔོན་རླུང་དང་སློབ་མ་བདེན་བྲལ་དུ་གནས་ནས་ནུབ་ཀྱི་རྩ་
ཐིགདང་། སློབ་དཔོན་དེ་ཉིད་དང་སློབ་མ་དབང་ལྡན་དུ་གནས་ནས་བྱང་གི་རྩ་ཐིག་དང་། སློབ་
དཔོན་མེ་དང་སློབ་མ་སྲིན་པོར་གནས་ནས་ལྷོའི་རྩ་ཐིག་གདབ་ལ། ཁྲུ་ལ་སོགས་པའི་ རྩ་ཐིག་གི།



190
༄༅།།བདུད་རྩི་སྨན་གྱི་མདོ་ཆོག
དབུས་སུ་བརྒྱད་ཆ་ཕྱིས་པ་དེ།། སྒོ་དེའི་བཞི་ཆ་ཆ་ཆུང་སྟེ།། ཞེས་པ་ལྟར། གོང་བཤད་ཆ་གསུམ་
གྱི་ཆ་རེ་ལ་ཆ་ཆེན་བཞི་རེ་དང་། ཆ་ཆེན་རེ་ལ་ཆ་ཆུང་བཞི་རེར་བགོ་བར་བྱས་ཏེ། རང་སངས་རྒྱས་
སྨན་བླའི་ལྷ་སྐུ་སྒྱུ་མ་ལྟ་བུར་གསལ་བའི་མིག་གཉིས་ཧཱི་ཧཱི་ལས་གཡས་ཉི་མ་དང་
གཡོན་ཟླ་བར་གྱུར་པར་མོས་ཏེ་ཁྲོ་བོའི་ལྟ་སྟངས་ཀྱིས་ཕྱོགས་ཐམས་ཅད་དུ་བལྟས་ནས། ཧཱི་ཧཱི་
ཞེས་བརྗོད་ནས། ཐར་པའི་སྒོའི་གེགས་སུ་གྱུར་པའི་སྒྲིབ་པ་རྣམས་དབྱི་བར་བྱའོ།།
སྙམ་དུ་བསམས་ནས་ ཤར་ སོགས་ སྒོ་ བཞིའི་ ཚངས་ ཐིག་ དང་ རྩ་ ཐིག་འཕྲད་
མཚམས་ཀྱི་གཡས་དང་གཡོན་གྱི་རྩ་ཐིག་གི་ཆ་ཆུང་གཉིས་གཉིས་དབྱི་ལ་སྒོ་
དབྱེའོ།། དེ་ནས་དཀྱིལ་འཁོར་གྱི་ཕྱི་ཐིག་གདབ་ཚུལ་ནི། རྩ་བའི་ཕྱི་རོལ་
གཅིག་དང་གཉིས།། གཅིག་གཉིས་གཅིག་དང་གཅིག་གི་མཐར། ཐིག་དྲུག་
ཟུར་ནས་ངོས་སུ་སྟེ།། ཚངས་ལས་རིམ་གྱིས་རིང་བར་ནི།། ཆ་ཆུང་གསུམ་དུ་
དང་པོའི་ཐིག། གཉིས་ཐིག་ཆ་ཆུང་གཉིས་རྩེར་རེག། ཆ་ཆུང་བརྒྱད་དུ་གསུམ་
སྟེགས་བུའི། ཐིག་ལས་དྲང་པོའི་ཐིག་བཞི་སྟེ།། གསུམ་ནི་ཆ་ཆུང་ལྔ་བཞི་པ།
ཆ་ཆུང་བཞི་དེའི་དང་པོ་ནི། ངོས་ཐིག་རྩེ་མོར་ཡང་དག་རེག། གསུམ་ནི་ཆ་
ཆུང་རེ་རེའི་བར།། བཞི་པའི་རྩེ་ནས་ངོས་སུ་ཐིག། ཆ་ཆུང་བཅུ་དང་ལྡན་པའོ།།
རྩ་བའི་རྩེ་ནས་འབྱུང་བའི་ཐིག། ཆ་ཆུང་བཞི་པ་ངོས་སྟེང་དུ། ཆ་ཆུང་གཉིས་
གཉིས་ཐད་ཀར་ནི།། ཆ་ཆུང་བརྒྱུད་དེ་གསུམ་འཁྱོག་པ།། ཞེས་རྩིག་པ་ནས་
མདའ་ཡབ་བར་དང་རྟ་བབས་ཀྱི་ཀ་བ་ཀ་རྒྱུན་མུན་རྣམ་དང་བཅས་པའི་འགྲམ་
ལོགས་སྒོ་དང་མི་མཉམ་ལ་མུན་སྣམ་ཡོད་པའི་ལུགས་སོ།། ཀ་བའི་རྩེ་ནས་ཕྱི་
ངོས་སུ། ཆ་ཆུང་རེ་དོར་ཐིག་བཅུ་གཅིག འདི་ལ་གསུམ་པ་བདུན་པ་དང་།
དགུ་བ་ཆ་ཆུང་རེ་རེའོ།། བཞི་བ་དྲུག་པ་བཅུ་བ་རྣམས།། སོ་སོར་ཆ་ཆུང་ཕྱེད་
ཕྱེད་དོ།། ལྔ་ནི་ཆ་ཆུང་ཕྱེད་དང་གཉིས།། དེ་ལ་ཕྱོགས་གཉིས་སུ་ནི་ རྒྱར།།
ཚངས་པའི་གཡས་དང་གཡོན་དུ་ནི།། ཆ་ཆུང་ཕྱེད་བཅས་མདའ་ཡི་མཐར།།
སྣམ་བུ་ཆ་ཆུང་ཕྱེད་དང་གསུམ།། ཐིག་ནི་ཆ་ཆུང་ཕྱེད་དང་བཞི། ཆ་ཆུང་དྲུག་
མཐར་གཉིས་པ་དང་། གསུམ་པ་ཆ་ཆུང་གསུམ་པའོ།། ཆ་ཆུང་བཞི་མཐར་



༄༅།བཅོམ་ལྡན་འདས་སྨན་པའི་རྒྱལ་པོའི་རྡུལ་ཚོན་དཀྱིལ་འཁོར་གྱི་ཆོ་ག་བྱ་ཚུལ། 191
བཞི་བ་ནི།། ཆ་ཆུང་ལྔ་སྟེ་མདའ་ཕྱེད་བཅས།། གསུམ་དོར་ནས་ནི་ཕྱེད་དང་
ལྔ། གསུམ་ནས་དྲུག་པ་ཆ་ཆུང་ལྔ།། བཞི་ནི་ཆ་ཆུང་བདུན་རྣམས་ཏེ།། ཐིག་
བཅུ་གཅིག་པ་ཆ་ཆུང་ལྔ།། སྣམ་བུ་ལྔ་པའི་སྟེང་གི་ནི།། ངོས་སུ་ཆ་ཆུང་ཕྱེད་
དང་བཞི།། བདུན་པའི་འོག་ལ་ཆ་ཆུང་གསུམ། སྟེང་ནི་ཆ་ཆུང་དྲུག་སྟེང་དུ།
སྣམ་བུ་ རྣམས་ མཐར་ སོན་ པའི་ ཐིག། གཞན་ གྱི་ མཐའ་ དང༌ ལྷན་ ཅིག་ སྟེ།།
ཀྱོག་པོ་གཅིག་གོ་འདི་ནང་དུའང་། ཆ་ཆུང་ཕྱེད་ནས་དེ་བཞིན་གཞན།། དེའི་
ཕྱིར་ཆ་ཆུང་རིག་བྱེད་མཐར། ཐིག་ཟླུམ་དེ་ནས་གཉིས་ཡིན་ཏེ།། ཆ་ཆུང་
གཉིས་གཉིས་དོར་བར་རོ།། བཞི་དོར་བར་ནི་ཟླུམ་པོ་གཞན།། ཞེས་པ་ལྟར་རྟ་
བབས་སྒོ་ཚད་གསུམ་པ་ལྔ་མཉམ་གསུམ་གསུམ་མཉམ་དང་སྣ་ཚོགས་རྡོ་རྗེའི་ས་
དང་པད་རྡོར་མེ་རིས་དང་བཅས་པའི་ཐིག་གདབ་ཚུལ་ལོ།། ཚངས་དང་མདའ་
ཡབ་ཕྲད་པ་ནས། ཆ་ཆུང་བཞི་དང་བཞི་གསུམ་ནི། སོང་བར་ཆ་ཆུང་དགུ་
དང་ནི། བཞི་ཆས་གཡས་གཡོན་ཕྱི་རྭ་བསྐོར། མདའ་ཡབ་ཚངས་ལས་ཆ་
ཆུང་ནི།། ཕྱེད་བཅས་གསུམ་ནས་ཐད་ཀར་གཡས།། དྲུག་ནས་ཕྱེད་དང་བཅུ་
གཉིས་ཀྱིས།། གཡོན་བསྐོར་གཡས་པ་དེ་ལས་ལྡོག། ཅེས་པ་ལྟར་སྣ་ཚོགས་རྡོ་
རྗེའི་རྭའི་ཐིག་སྐོར་ལུགས་སོ།། དབུས་ནས་ཆ་ཆུང་གཉིས་དང་ནི། ཕྱེད་ཀྱིས་
ཟླུམ་པོ་གཉིས་བསྐོར་བ། ལྟེ་བ་དང་ནི་གེ་སར་ཡིན།། ལྷག་མ་ཆ་མཉམ་གསུམ་
བགོས་ ཏེ༎ ཐིག་ ཟླུམ་ གསུམ་ བསྐོར་ འདབ་ མའི་ ས།། ནང་ མ་ཚངས་ཟུར་
དབུས་ སོང་བའི།། པད་འདབ་བརྒྱུད་ དང་ བར་བ་ནི། ཕྱོགས་རེས་ པད་
འདབ་བཞི་རེ་སྟེ།།	པད་འདབ་བཅུ་དྲུག་མངོན་པར་གསལ།། ཕྱི་མ་ལྷོ་བྱང་
ཚངས་ཐིག་གི། གཡས་གཡོན་ཆ་མཉམ་ལྔ་དང་ནི། ཕྱེད་དེ་ཤར་ནུབ་ཚངས་
རེག་བགོས།། དེ་ཡིས་ཤར་ནུབ་ཚངས་པའི་ཐིག། དབུས་སོང་པད་འདབ་ཉེར་
གཉིས་འགྲུབ།། ཅེས་པ་ལྟར་དཀྱིལ་འཁོར་གྱི་ནང་ཐིག་གདབ་བོ།། ཕྱི་ནང་གི་
ཐིག་གཞན་རྣམས་འདེབས་པའི་ཚེ་ཡང་སྐོར་ཕྱོགས་དང༌། སྡོད་སའི་གནས་
དང་། གོ་རིམ་རྣམས་སྔ་མ་ལྟར་བྱ་ཞིང་སྐབས་ཐམས་ཅད་དུ་སློབ་མས་བླ་མ་ལ་



192
༄༅བདུད་རྩི་སྨན་གྱི་མདོ་ཆོག
རྒྱབ་མི་སྟོན་པར་འགྲོ་ལ། རྡོ་རྗེ་ཁུ་ཚུར་གྱིས་ཐིག་ཐམས་ཅད་འདེབས་པ་མ་
བདེ་ན་དང་པོ་ལ་བྱ་ཞིང་ལྷག་མ་ཅི་བདེར་བྱ། སྐོར་ཐིག་བྱེད་སྐབས་ཕུར་བུ་
དངོས་སུ་བཏབ་པའམ་བསྒོམས་པས་ཀྱང་རུང་ངོ༌།། དེ་ལྟར་ཐིག་རྫོགས་པར་
ཐེབས་ནས་ཐིག་སྐུད་ལ། ཨོཾ་བཛྲ་མཧཱ་ཀྲོ་དྷ་སོགས་མཆོད་བསྟོད་བྱས་ནས།
ཨོཾ་ཨཱཿ ཧཱུྃ་བཛྲ་མུ ཐིག་སྐུད་ཀྱི་ཡེ་ཤེས་པ་རང་གནས་སུ་གཤེགས་པར་གྱུར།
ཅེས་བརྗོད་དོ།།
གཉིས་པ་ལྷ་སྟ་གོན་དངོས་ནི། ཐིག་བཏབ་པའི་ས་གཞི་དྲི་བཟང་སོགས་ཀྱིས་བྱུགས་ཤིང་མེ་ཏོག་
གཅལ་དུ་བཀྲམ། ཕྱིའི་བདུད་རྩི་ལྔ་དང་བཅས་པའི་དྲི་བཟང་པོས་ལྷ་གནས་ཀྱི་གཙོ་བོའི་གནས་སུ་གྲུ་
བཞི་དང་། ལྷ་གཞན་རྣམས་ཀྱི་གནས་སུ་ཐིག་ལེ་ཟླུམ་པོ་རེ་བྱ། དྲིའི་ཐིག་ལེའི་སྟེང་དུ་ལྷ་རང་རང་གི་
མཚན་དངོས་སུ་བརྗོད་པའམ་དྲན་པའི་སྒོ་ནས་མེ་ཏོག་གི་ཚོམ་བུ་རེ་གདན་གྱི་ཚུལ་དུ་མ་ནོར་བར་འགོད།
མཐའ་སྐོར་དུ་མཆོད་པ་ཚར་བཅུ་ལས་མི་ཉུང་བ་མདུན་བསྐྱེད་ཀྱི་ལྷའི་གཡས་ནས་འགོ་བརྩམས་ཏེ་
བཤམ། སློབ་དཔོན་སྒྲུབ་གྲོགས་དང་བཅས་པ་ཤར་ནས་དབུས་སུ་ཕྱོགས་པར་འདུག་ལ་ལྷའི་ང་རྒྱལ་
དང་གསལ་སྣང་བརྟན་པས། ཨོཾ་སྭ་བྷཱ་ཝས་སྟོང་པར་སྦྱངས། སྟོང་པའི་ངང་ལས་སྐད་ཅིག་
གིས་རྡོ་རྗེའི་ས་གཞི་ར་བ་གུར་བླ་རེ་མེ་རི་དང་བཅས་ལ་ཡོངས་སུ་རྫོགས་པའི་
དབུས་སུ། རིན་པོ་ཆེའི་དུ་མ་ལས་བྱས་པའི་ས་གཞི་གསེར་གྱི་བྱེ་མ། ཞེས་པ་ནས།
གཞན་བརྒྱ་སྟོང་ཁྲི་བྱེ་བ་སྙེད་བྱུང་བར་གྱུར། དབུས་ཀྱི་པདྨའི་ལྟེ་བར་ཧཱུྃ་ལས་སྣ་ཚོགས་རྡོ་རྗེའི་ལྟེ་བར་
ཧཱུཾ་དཀར་པོ། ནས། སྲས་ དང༌ བཙུན་ མོ་ གཡོག་ འཁོར་ དང་ བཅས་ པའོ།།
རང་གི་ཐུགས་ཀའི་ས་བོན་ལས་འོད་ཟེར་འཕྲོས་པས་སྔར་ནམ་མཁར་བཏེགས་
པའི་དཀྱིལ་འཁོར་སྤྱན་དྲངས། ཛ ཧཱུྃ་བཾ་ཧོ༔ གཉིས་སུ་མེད་པར་གྱུར། སླར་
ཡང་ཐུགས་ཀའི་ཧཱུྃ་ལས་འོད་ཟེར་འཕྲོས། དབང་གི་ལྷ་རྣམས། ནས། ལྷ་
རྣམས་དེ་ཉིད་ལ་ཐིམ་པར་གྱུར། ཅེས་པའི་བར་མདུན་བསྐྱེད་ལྟར་རོ།། མཆོད་པ་བྱིན་
བརླབས་བྱས་ཏེ། མཆོད་ཡོན་ཕལ་ཆེར་མཆོད་ཡོན་བླ་རེ་དང་།། ཞེས་སོགས་ཀྱིས་
ཆུ་གཉིས་ཉེར་སྤྱོད་རོལ་མོ་རྣམས་འབུལ། ཉིན་བྱེད་དང་གྲོགས་དབང་སྔོན་ལྷུན་ལྟར་
མཛེས།། ཞེས་སོགས་ཤོ་ལོ་ཀ་དྲུག་གིས་བསྟོད་པར་བྱའོ།། གསུམ་པ་བུམ་པ་སྟ་གོན་ནི།
རྣམ་རྒྱལ་བུམ་པ་ཚད་ལྡན་རྒྱས་པར་ན་ལྷ་གྲངས་དང་མཉམ་པ་དང་། བསྡུས་ན་གཅིག ལས་བུམ་དང་



༄༅།བཅོམ་ལྡན་འདས་སྨན་པའི་རྒྱལ་པོའི་རྡུལ་ཚོན་དཀྱིལ་འཁོར་གྱི་ཆོ་ག་བྱ་ཚུལ། 193
བཅས་པ་ལེགས་པར་བཀྲུས་ཏེ་གུ་གུལ་གྱིས་བདུག ཡུངས་ཀར་གྱིས་བྲབ་བཞིན། ཨོཾ་བཛྲ་ཨ་མྲྀ་ཏ་
སོགས་བརྗོད་པས་བསྲུང་། ཆུ་གཙང་སྲོག་ཆགས་མེད་པས་སུམ་གཉིས་དགར་བར་བྱ་རྒྱུད་བུམ་
རྫས་ཉེར་ལྔ་བསྒྲུབས་ཟིན་པ་གདབ། དར་རམ་རས་ཀྱི་མགུལ་ཆིངས་ཟུང་ཕྲོགས་གསུམ་པའམ་ལྔ་ཡིས་
དཀྲི་ཞིང་མེ་ཏོག་གི་ཕྲེང་བ་བཅིང་། ཨོཾ་བཛྲ་ཤེ་ཁ་ར་རུ་ཊ་མ་ཊ་དི་ཤཾ་བྷན་དྷ་ཧཱུྃ། ཞེས་བརྗོད་
ཅིང་སྲད་བུ་དཀར་པོ་བདུན་གྱིས་མགུལ་ཆིངས་ཀྱི་སྟེང་ནས་དཀྲི། འབྲས་བུ་ཅན་གྱི་ཤིང་གིས་ཁ་བརྒྱན་
པ། ཀུ་ཤའི་གདན་ལ་རྣམ་བུམ་རང་གི་གཡོན་ངོས་དང་། ལས་བུམ་གཡས་ངོས་སུ་འོང་བར་བྱས་ཏེ་
དགོད། རྣམ་བུམ་ཁར་ཧཱུྃ་གིས་བསྔགས་པའི་དུང་ཆོས་དྲི་བཟང་དང་ཕྱིའི་བདུད་རྩི་ལྔའི་ཆུས་བཀང་
བར་གཟུངས་ཐག་མེ་ཏོག་དང་བཅས་པའི་རྡོ་རྗེ་བཞག་ནས། ཨ་མྲྀ་ཏས་བསངས། ཤུ་ནྱ་ཏཱས་སྦྱངས།
བུམ་པ་རྣམས་སྟོང་པ་ཉིད་དུ་གྱུར། ཅེས་པ་ནས། ཆུ་དང་རོ་གཅིག་ཏུ་གྱུར། ཅེས་པའི་
བར་བུམ་བསྐྱེད་ལྟར་བྱས་ལ་རྣམ་བུམ་གནས་དབེན་པར་སྦ་ཞིང་། ལས་བུམ་རང་གི་ཉེ་ལོགས་སུ་འཇོག།
བུམ་པ་བསྒྲུབ་པའི་ཆོ་ག་ཉིན་རེ་བཞིན་མ་ཆག་པ་བྱ་དགོས་སོ།། བཞི་པ་ལྷ་ལ་གསོལ་བ་གདབ་པ་ནི། སྟ་
གོན་གྱི་ལྷ་ལ། ཨོཾ་ཏ་ཐཱ་ག་ཏ་བྷི་ཥ་ཙེ་སོགས་ཀྱིས་ཆུ་གཉིས་ཉེར་སྤྱོད་རོལ་མོས་མཆོད། པུས་མོ་
གཡས་པ་ས་ལ་བཙུགས་ཏེ། བདག་ཉིད་ཀྱི་ལྕེ་ཧཱུྃ་ལས་སྐྱེས་པའི་རྡོ་རྗེ་ཧཱུྃ་གིས་མཚན་
པར་གྱུར་པར་བསམས་ལ། ལག་པ་གཡས་པས་སྤོས་རིང་ཐོགས། གཡོན་པ་དྲིལ་བུ་དཀྲོལ་ནས།
བཅོམ་ལྡན་མགོན་པོ་སྨན་བླ་མཆོག། རིག་པའི་རྒྱལ་པོ་ཁྱོད་ལ་འདུད།། སློབ་
མ་རྣམས་ལ་བརྩེ་ཕྱིར་དང༌། ཁྱེད་རྣམས་ལ་ཡང་མཆོད་པའི་ཕྱིར།། མགོན་པོ་
ཐུགས་རྗེའི་བདག་ཉིད་ཅན།། དཀྱིལ་འཁོར་འདྲི་བར་བདག་འཚལ་ལོ།། དེ་
ཕྱིར་བཅོམ་ལྡན་བདག་གུས་ལ། ་བཀའ་དྲིན་གནང་བར་མཛད་པར་རིགས།།
སངས་རྒྱས་འགྲོ་འཁོར་བྱ་དོན་སྩོལ།། བྱང་ཆུབ་སེམས་དཔའ་འབྲས་གནས་
དང༌།། གཞན་ཡང་གང་དག་གསང་སྔགས་ལྷ།། ལྷ་དང་འཇིག་རྟེན་སྐྱོང་བ་
དང༌།། འབྱུང་པོ་བྱང་ཆུབ་བསྟན་གནས་དང་། སེམས་ཅན་བསྟན་ལ་མངོན་
དགའ་བ།། གང་སུ་རྡོ་རྗེའི་སྤྱན་མངའ་རྣམས།། བདག་ལ་ཡང་དག་དགོངས་
སུ་གསོལ།། བདག་ནི་ཆེ་གེ་རྡོ་རྗེ་ཅན།། སྨན་གྱི་བླ་མའི་དཀྱིལ་འཁོར་ནི།། ཇི་
ལྟར་ནུས་པ་ཉེར་སྤྱོད་པས།། འགྲོ་བ་སྦྱང་ཕྱིར་བྲི་བར་བྱ།། དེ་ཕྱིར་བདག་དང་
སློབ་མ་ལ།། རྗེས་སུ་བརྩེ་བར་ཉེར་བཟུང་ནས།། དཀྱིལ་འཁོར་དང་བཅས་



194
༄༅།བདུད་རྩི་སྨན་གྱི་མདོ་ཆོག
ཐམས་ཅད་ནི།། ཉེ་བར་འབྱོན་པར་མཛད་པར་རིགས།། ཞེས་གསོལ་བ་ལན་གསུམ་
གདབ། སློབ་མ་ལ་དབང་བསྐུར་སྐབས་ཡིན་ན་མཚམས་འདིར་སློབ་མ་སྟ་གོན་གྱི་ཆོ་ག་བྱ། དེ་ནས། ཨོཾ་
ཏ་ཐཱ་ག་ཏ་བྷི་ཥ ་རྩེ་སོགས་ཀྱིས་མཆོད་པ་ཕུལ་ནས། སྔར་བཤད་པའི་འདེགས་
པའི་ཕྱག་རྒྱས། ཧཱུྃ་བཛྲ་ཨུཏ་ཏིཥྛ། སྟ་གོན་གྱི་དཀྱིལ་འཁོར་ནམ་མཁའ་ལ་
བཞུགས་པར་གྱུར། ཅེས་བརྗོད་ནས་བཏེག་གོ། གསུམ་པ་དངོས་གཞིའི་ཆོ་ག་ལ་
གཉིས། ཡེ་ཐིག་གདབ་ཅིང་ཚོན་དགྱེ་བ། དཀྱིལ་འཁོར་བསྒྲུབ་ཅིང་མཆོད་པ་ཡན་ལག་དང་བཅས་
པའོ།།
དང་པོ་ལ་གཉིས། ཡེ་ཤེས་ཀྱི་ཐེག་གདབ་པ་དང་། རྡུལ་ཚོན་དགྱེ་བའི་ཆོ་གའོ།། དང་པོ་ནི།
རང་གཙོ་བོའི་ང་རྒྱལ་དང་ལྡན་པས་ཁ་ཤར་དུ་ཕྱོགས་པར་གནས་ཏེ། ཐིག་སྐུད་ཀྱི་རྒྱུ་དང་འཁེལ་མཁན་
སོགས་མཚན་ཉིད་དང་ལྡན་པས་བསྒྲུབས་པའི་ཐིག་སྐུད་ལྔ་ཚན་ལྔ་སྣོད་སོ་སོར་བཞག་ལ་ཡུངས་ཀར་གྱི་
ཕྱེ་མ་དང་། ཕྱིའི་བདུད་རྩི་ལྔ་དང་། དྲི་ཞིམ་པོ་བསྲེས་པའི་ཚོན་སྣ་ལྔས་སྐུད་པ་ལྔ་ཚན་རེ་ཁ་བསྒྱུར་ལ།
རང་ཉིད་སངས་རྒྱས་སྨན་གྱི་བླ་མ་དང་སློབ་མ་སྐད་ཅིག་གིས་ཁྲོ་བོ་བདུད་རྩི་འཁྱིལ་བར་གྱུར་པར་མོས་ལ།
རང་གི་ལག་པ་གཡོན་པའི་མཐིལ་དུ་མཐེའུ་ཆུང་གི་རྩ་བ་ནས་མཐེ་བོང་གི་རྩ་བའི་བར་དུ་སྐུད་པ་སྔོ།
སེར་། དམར། ལྗང་། དཀར་པོ་རྣམས་རིམ་པ་ལྟར་བཀོད་ནས། ཐིག་སྐུད་སྔོན་པོ་ཧཱུཾ་ལས་མི་
བསྐྱོད་པ། སེར་པོ་ཧཱུྃ་ལས་རིན་འབྱུང་། དམར་པོ་ཧཱི ལས་འོད་དཔག་མེད།
ལྗང་གུ་ཨ༔ ལས་དོན་གྲུབ། དཀར་པོ་ཨོཾ་ལས་རྣམ་སྣང་གི་ངོ་བོར་གྱུར་པར་
བསམས། མདུན་གྱི་ནམ་མཁར་དེ་བཞིན་གཤེགས་པ་རིགས་ལྔ་བཞུགས་པའི་
ཐུགས་ཀར་ཧཱུྃ་ལ་སོགས་པ་རང་རང་གི་ས་བོན་ལས་བྱུང་བའི་ཡེ་ཤེས་ཀྱི་ཐིག་
སྐུད་འོད་ཟེར་གྱི་རང་བཞིན་ཅན་དུ་གྱུར་པར་མོས་ལ། ཨོཾ་ཨཱ ཨཀྵ་བྱ་བཛྲ་སཱུ་
ཏྲ་མེ་པྲ་ཡཙྪ་མཧཱ་མཎྜ་ལ་སཱུ་ཏྲ་ཎཱ་ཡ་ཧཱུྃ། ཞེས་པས་མི་བསྐྱོད་པ་དང་། ཨཀྵ་བྷའི་གནས་
སུ། རཏྣ་སཾ་བྷ་ཝ་བཅུག་པས་རིན་འབྱུང་དང༌། ཨ་མི་ཏ་བྷ་ཝ་བཅུག་པས་འོད་དཔག་མེད་
དང༌། ཨ་མོ་གྷ་སིད་དྷི་བཅུག་པས་དོན་གྲུབ་དང༌། ཤཱ་ཤྭ་ཏ་བཅུག་པས་རྣམ་སྣང་ལ་གསོལ་བ་
བཏབ། རང་གི་མིག་གཉིས་ཛ་ཛ་ལས་ཉི་མ་དང་ཟླ་བ་སེར་པོར་གྱུར། ཨོཾ་དཱི་ལྟ་
དྲཎྜ་ཨཾ་ཀུ་ཤི་ཛ། ཞེས་བརྗོད་ཅིང་མིག་མྱུར་དུ་བསྒྲིལ་ནས་རྫི་མ་འདེགས་ཤིང་རྡེབས་པ་དང་བཅས།
འབར་བའི་ལྟ་སྟངས་ལྕགས་ཀྱུ་ལྟ་བུས་དེ་བཞིན་གཤེགས་པ་རྣམས་ཀྱིས་བཏང་



༄༅།བཅོམ་ལྡན་འདས་སྨན་པའི་རྒྱལ་པོའི་རྡུལ་ཚོན་དཀྱིལ་འཁོར་གྱི་ཆོ་ག་བྱ་ཚུལ། 195
བའི་ཡེ་ཤེས་ཀྱི་ཐིག་སྐུད་བཀུག་པ་རྣམས་ལག་པའི་ཐིག་སྐུད་སོ་སོ་ལ་ཐིམ་པར་
གྱུར་ པར་བསམས། དེ་ནས་སློབ་མ་དང་ལྷན་ཅིག་ཏུ། ཨོཾ་ཨཱ༔ ཨ་སྐྱོ་ནྱ་ཨ་ནུ་ག་ཏཱ༔ སརྦ་
དརྨ སྤ་ར་སྤ་ར་ཨ་ནུ་པྲ་བིཥཱ༔ སརྦ་དྷརྨཱ ༔ ཨ་ཏྱནྟ་ཨ་ནུ་པྲ་བིཥྛ ༔ སརྦ་བྷནཾ ཡཾ་
ཨཱ༔ ཧཱུྃ། ཞེས་བརྗོད་ནས་དང་པོར་སྐུད་པ་སྔོན་པོ་ལྔ་གཅིག་ཏུ་བསྒྲིལ། དེ་ནས་སེར་པོ་ལྔ་སོགས་
རིམ་བཞིན་བསྒྲིལ་ནས་སླར་ཡང་ལྔ་ག་གཅིག་ཏུ་བསྒྲིལ་ཟིན་པ་དང་དྲིས་བྱུགས་པའི་སྣོད་གཙང་མར།
དྲིའི་ཆུ་དང་། ཕྱིའི་བདུད་རྩི་ལྔ་དང་། བ་བྱུང་ལྔས་སྦྱངས་ཤིང་། ཐིག་སྐུད་ཀྱི་ནང་གི་མཐའ་གཉིས་
དང་དབུས་སུ་ཨོཾ་ཨཱཿ ཧཱུྃ་གིས་མཚན་བར་གྱུར་ པར་བསམ། མཆོད་པ་བྱིན་གྱིས་བརླབས་ནས། ཨོཾ་
སརྦ་ཏ་ཐཱ་ག་ཏ་ཨབྷཾ་ནས་ཤཔྟའི་བར་གྱིས་མཆོད། ལག་པ་གཡས་པས་རེག་སྟེ། ཨོཾ་བཛྲ་ཨ་
མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ། ཅེས་པས་བསྲུང་། རང་གི་མིག་གཡས་པ་མ་
ལས་ཉི་མ། གཡོན་པ་ཊ་ལས་ཟླ་བ་འོད་ཟེར་སེར་པོ་ཅན་དུ་གྱུར་པར་མོས་ལ།
བཛྲ་ཛ྄ཥི་མ་ཊ། ཞེས་པས་བསྟན་པར་བྱས་ཏེ། ཨོཾ་བཛྲ་ཨ་མྲྀ་ཏ་སོགས་བཟླས་པའི་བདུད་
རྩིའི་ཆུ་དང་། ཡུངས་ཀར་དང་། དྲིའི་ཆུས་གཏོར་ཏེ་རྡོ་རྗེ་དང་བཅས་པའི་ལག་པ་གཡས་པས་རེག་ལ།
ཨོཾ་བཛྲ་ས་མ་ཡ་སཱུ་ཏྲ་མཏི་ཀྲ་མ་ཧཱུྃ། ཞེས་པ་དང་། ཨོཾ་ཨཱ༔ ཧཱུྃ། ཞེས་པ་བརྒྱ་རྩ་བརྒྱད་
བཟླས་ཏེ་ཐིག་སྐུད་ལྷག་གནས་བྱ། དེ་ནས་དཀྱིལ་འཁོར་གྱི་ས་ལ་ལས་བུམ་གྱི་ཆུས་བསང་གཏོར་བྱ་
ཞིང་། ཨོཾ་སརྦ་སཾ་ཤོ་དྷ་ནི་ཧཱུྃ་ཕཊ། ཅེས་བརྗོད། དྲིས་བྱུགས་ཤིང་མེ་ཏོག་གཅལ་དུ་དགྲམ།
ནམ་མཁར་གནས་པའི་ཡེ་ཤེས་པའི་དཀྱིལ་འཁོར་མངོན་སུམ་དུ་གྱུར་པར་བསམས་
ནས། ཨོཾ་སརྦ་ཏ་ཐཱ་ག་ཏ་ཨབྷཾ་ནས་ཤཔྟ་པའི་བར་གྱིས་མཆོད། ཐུགས་རྗེ་ཀུན་ལ་
སྙོམས་པའི་སོགས་ཀྱིས་བསྟོད། རང་སངས་རྒྱས་སྨན་བླ་དང་སློབ་མ་སྐད་ཅིག་གིས་
བདུད་རྩི་འཁྱིལ་བར་གྱུར་པའི་མིག་གཉིས་ཛ་ཛ་ལས་ཉི་མ་དང་ཟླ་བ་འོད་ཟེར་
སེར་པོ་ཅན་དུ་གྱུར་པར་དཔོན་སློབ་གཉིས་ཀས་མོས་ནས། སློབ་དཔོན་གྱི་ལག་པ་གཡོན་པའི་རྡོ་
རྗེ་ཁུ་ཚུར་གྱིས་ཐིག་སྐུད་ལྟེ་བར་བཟུང་བའི་སྣེ་མོ། ཛྫཛྫཛྫ ཞེས་ཛ་གསུམ་བརྗོད་ནས་སློབ་མ་ལ་
གཏད། དེས་ཀྱང་ཛ་གསུམ་བརྗོད་ནས་གཡོན་པའི་རྡོ་རྗེ་ཁུ་ཚུར་གྱིས་ལྟེ་བར་བཟུང༌། ཤར་ལ་
སོགས་པའི་ཕྱོགས་ཐམས་ཅད་བློས་བཏགས་པ་ཙམ་ལས་རང་བཞིན་མེད་པར་
མཉམ་པ་ཉིད་དོ། སྙམ་དུ་མོས་ནས། སློབ་དཔོན་དཀྱིལ་འཁོར་གྱི་ནུབ་དང་། སློབ་མ་ཤར་དུ་
གནས་ནས་སློབ་དཔོན་རྡོ་རྗེ་དང་བཅས་པའི་ལག་པ་གཡས་པའི་མཐེ་བོང་དང་མཛུབ་མོས་ཐིག་སྐུད་



196
༄༅།བདུད་རྩི་སྨན་གྱི་མདོ་ཆོག་
སྟེང་ནས་འོག་ཏུ་བཟུང་ལ་ནམ་མཁར་འདེབས་ཤིང་། ཨོཾ་བཛྲ་ས་མ་ཡ་སཱུ་ཏྲ་མ་ཏི་ཀྲ་མ་ཧཱུྃ། ཞེས་པ་
དང༌། ཧཱུྃ་ཨོཾ་སྭཱ་ཨཱ༔ ཧཱ། ཞེས་བརྗོད་ཅིང་སེ་གོལ་གྱི་སྒྲ་བྱ། དེའི་ཚེ། ཐིག་གི་སྒྲས། སེམས་ཅན་
དོན་དུ་ཁྱེད་རྣམས་ཀྱི།། དུས་ཡིན་དེ་ཕྱིར་འདིར་སྤྱོན་ཅིག ཅེས་བསྐུལ་བས་
ནམ་མཁའ་ཁྱབ་པའི་སངས་རྒྱས་རྣམས་བྱོན་ཏེ་ཐིག་སྐུད་ལ་ཐིམ་པར་གྱུར་པར་
བསམ། དེ་ནས་དཔོན་སློབ་གཉིས་ཀས་ལག་པ་མཉམ་དུ་ས་ལ་ཕབ་ནས་ཚངས་ཐིག་དང་པོའི་སྟེང་དུ་
ཡེ་ཐིག་གདབ། ཐིག་གི་སྒྲས་སངས་རྒྱས་རྣམས་བསྐུལ་ཏེ་བྱོན་ནས་ཐིག་སྐུད་ལ་ཐིམ་
ཞིང༌། ངོ་ངོ་ཡེ་ཤེས་ལ་རྣམ་པ་སྲད་བུ་ཁ་དོག་ལྔར་སྣང་བའི་ཐིག་སྐུད་རེ་ཆད་
ནས་ལས་ཐིག་ལ་ཐིམ་པར་གྱུར་པར་མོས། དམིགས་པ་དེ་ནི་ཡེ་ཐིག་གདབ་པ་འོག་མ་རྣམས་
ལའང་འདྲ་ཞིང༌། ཐིག་གདབ་སྐབས་ཨོཾ་བཛྲ་ས་མ་ཡ་སོགས་སྔགས་བརྗོད་པའང་འདྲའོ།། དེ་ནས།
རང་དང་སློབ་མའི་རྐང་མཐིལ་གཉིས་སུ་ཧཱུྃ་ཧཱུྃ་ལས་རྡོ་རྗེ་འབར་བ་རེ་རེ། ཞེས་
པས་རྐང་པ་བྱིན་གྱིས་བརླབས་ནས་གཡས་སྐོར་དུ་ཡོངས་ཏེ་བླ་མ་ལྷོ་དང་། སློབ་མ་བྱང་དུ་གནས་པས་
ནམ་མཁའ་དང་ས་ལ་ཚངས་ཐིག་གཉིས་པ་གདབ་ལུགས་སྔར་ལྟར་བྱ། དེ་ནས་མེ་རླུང་གི་ཟུར་ཐིག་ནས་
བཟུང་ལས་ཐིག་ཐམས་ཅད་ཀྱི་སྟེང་དུ་ནམ་མཁར་གདབ་མི་དགོས་པས་ས་ལ་ཡེ་ཐིག་ཚང་བར་གདབ་
ཅིང་སྐོར་ཕྱོགས་དང་སྡོད་ས་སོགས་ལས་ཐིག་གི་སྐབས་བཞིན་ཡིན། དེར་མ་ཟད་ལས་དང་ཡེ་ཐིག་དང་
ཚོན་གྱི་ལྟས་རྟོགས་ལུགས་སོགས་ཀྱང་སྔགས་རིན་ཆེན་མོ་ལས་གསུངས་པ་བཞིན་ཤེས་དགོས་པར་ཡོད་
དོ།། ཐིག་ལ་ཡེ་ཐིག་བཏབ་ཟིན་པ་དང་། ཚོན་བྱིན་གྱིས་བརླབས་པ་བཀྱེས་པ་རྣམས་ལ་འགོམ་དགོས་
པ་བྱུང་ན། ཨོཾ་བཛྲ་བེ་ག་ཨ་ཀྲ་མ་ཧཱུྃ། ཞེས་བརྗོད་པས་ནམ་མཁར་བཏེག་པའི་འོག་ནས་འཛུལ་
བར་བསམས་ཏེ་སོང་རྗེས་སླར་ཡང་ཐིག་ཚོན་སོ་སོ་ལ་ཐིམ་པར་བསམ། དེ་ལྟར་ཡེ་ཐིག་རྫོགས་པར་
ཐེབས་ནས་ཐིག་སྐུད་ལ། ཨོཾ་སརྦ་ཏ་ཐཱ་ག་ཏ་ཨརྒྱུ་སོགས་ཀྱིས་མཆོད། གཏོར་མ་བྱིན་
གྱིས་བརླབས་ཏེ། ཨོཾ་ཨ་ཀཱ་རོ་མུ་ཁཾ་སོགས་ཀྱིས་ཕུལ་ནས། ཨོཾ་ཨཱཿ ཧཱུཾ་བཛྲ་
མུ ༔ ཡེ་ཤེས་ཀྱི་ཐིག་སྐུད་ནམ་མཁའི་སྟ་གོན་གྱི་ལྷའི་ཐུགས་ཀར་གཤེགས་པར་
གྱུར། ཅེས་བརྗོད་དོ།།
གཉིས་པ་རྡུལ་ཚོན་དགྱེ་བའི་ཆོ་ག་ལ་གཉིས། ཚོན་བྱིན་གྱིས་བརླབ་པ་དང་། དེས་དཀྱིལ་འཁོར་
འདྲི་བའོ།།
དང་པོ་ནི། རྡུལ་ཚོན་གྱི་རྒྱུ་རབ་རིན་པོ་ཆེ་ལས་བྱས་པའམ། འབྲིང་འབྲས་ཕྱེའམ། ཐ་མ་གངས་
ཐིག་སོགས་ཁམ་སའི་ཕྱེ་མ་ལས་བྱས་པའི་ཚོན་རྩི་སྣ་ལྔ་སྣོད་སོ་སོར་བླུགས་པ་དབུས་དང་ཤར་སོགས་ལ་



༄༅།བཅོམ་ལྡན་འདས་སྨན་པའི་རྒྱལ་པོའི་རྡུལ་ཚོན་དཀྱིལ་འཁོར་གྱི་ཆོ་ག་བྱ་ཚུལ། 197
རིམ་པས་སྔོ་དཀར་སེར་དམར་ལྗང་གུ་རྣམས། ཨོཾ་བོ་ལ་རཾ་ཧཱུྃ་རྣམས་ལས་རིམ་པ་བཞིན་
བྱུང་བའི་སྔོ་དཀར་སེར་དམར་ལྗང་བའི་ཚོན་རྩི་རྣམས་སུ་གྱུར པར་མོས་ནས། ཧཱུྃ་
ཨོཾ་ཏཱཾ་ཧཱི ཨཱུ རྣམས་སོ་སོར་བྲིས་ལ་བཞག་ནས། ཨ་མྲྀ་ཏས་བསངས། སྭ་བྷཱ་ཝས་སྟོང་
བར་སྦྱངས། སྟོང་ བའི་ ངང་ ལས་ རྡུལ་ཚོན་ སྔོན་ པོ་ ཧཱུྃ་ལས་ མི་ བསྐྱོད་པ།
དཀར་པོ་ཨོཾ་ལས་རྣམ་སྣང་། སེར་པོ་ཏཱཾ་ལས་རིན་འབྱུང༌། དམན་པོ་ཧི ལས་
འོད་དཔག་མེད། ལྗང་གུ་ཨཱ༔ ལས་དོན་གྲུབ་ཀྱི་ངོ་བོར་གྱུར་པར་བསམ། རང་
གི་མིག་གཉིས་ཛ་ཛ་ལས་ཉི་མ་དང་ཟླ་བ་སེར་པོར་གྱུར། ཨོཾ་དཱིཔ་བྲྀཥཱ་ཨརླུ་ཤི་ཛ།
ཞེས་བརྗོད་ཅིང་ཡེ་ཐིག་སྐབས་ལྟར་འབར་བའི་ལྟ་སྟངས་དང་བཅས། འབར་བའི་ལྟ་སྟངས་
ལྕགས་ཀྱུ་ལྟ་བུས་བཀུག་པའི་ནམ་མཁར་བཞུགས་པའི་དེ་བཞིན་གཤེགས་པ་
ལྔའི་ཐུགས་ཀར་རང་རང་གི་ས་བོན་ལས་གྲུབ་པའི་ཡེ་ཤེས་ཀྱི་ཚོན་ཐུགས་ཀ་
ནས་བཏང་བ་རྣམས་ཚོན་སོ་སོ་དང་རོ་གཅིག་ཏུ་གྱུར་པར་བསམས་ལ། ཧཱུྃ་ཨོཾ་
ཏཱ་ཧི༔ ཨཱ ཞེས་པས་བསྔགས་ནས། ཨོཾ་བཛྲ་ཙི་ཏྲ་ས་མ་ཡ་ཧཱུྃ། ཞེས་བརྒྱ་རྩ་བརྒྱད་བཟླ། དེ་
ནས་འབར་བའི་ལྟ་སྟངས་ཀྱིས་གཟི་བརྗིད་བསྐྱེད་ཅིང་རྡུལ་ཚོན་རྣམས་ལ་ ཧཱི ཡིག་བཀོད་ནས།
བདེན་པ་གང་གིས་སེམས་ཅན་རྣམས་རྡུལ་ཚོན་མང་ཞིང་སངས་རྒྱས་རྣམས་ནི་
སེམས་ཅན་རྣམས་ལ་ཆགས་པས་རྗེས་སུ་ཆགས་པར་འགྱུར་བའི་བདེན་པ་དེས་
རྡུལ་ཚོན་རྣམས་འབར་བར་གྱུར་ཅིག ཅེས་ལྟ་སྟངས་དང་བདེན་པའི་བྱིན་རླབས་ཀྱིས་
ཚོན་མང་ པོར་ འཕེལ་ བར་ བསམས་ལ། ཨོཾ་ སརྦ་ ཏ་ ཐཱ་ ག་ ཏ་ སོགས་ ཀྱིས་ མཆོད་ དོ།།
གཉིས་པ་དེས་དཀྱིལ་འཁོར་འདྲི་བ་ནི། སྐོར་ཐིག་སྐབས་ཕུད་བུ་དངོས་སུ་
བཏབ་ཡོད་ན་སྔགས་རྒྱས་ཕྱུང་སྟེ་བཏབ་ཤུལ་ཚོན་སྣ་ལྔས་དགང་ལ། བསམ་
གཏན་གྱིས་ཡིན་ན་དེ་ལྟར་ཚོན་སྣ་ལྔས་བཀང་བར་མོས་ནས། སློབ་དཔོན་
དཀྱིལ་འཁོར་ གྱི་ དབུས་ སུ་ འདུག་ ནས་ རྡོ་རྗེ་ གསོར། དྲིལ་བུ་ གསིལ་ ཞིང་།
ཆོས་དབྱིངས་འདི་ནི་དག་པ་སྟེ། སེམས་ཅན་ཁམས་ནི་རབ་གྲོལ་བར།། རྒྱལ་
ཆེན་དགྱེས་པ་རྡོ་རྗེ་ཡི།། དཀྱིལ་འཁོར་རབ་ཏུ་བྲི་བར་བྱའོ།། ཞེས་བརྗོད་ལ་དེ་ཁོ་ན་
ཉིད་ཀྱི་དོན་དྲན་པར་བྱས་ལ། ལག་པ་གཡས་སུ་རྡོ་རྗེ་བཟུང་། གཡོན་པས་རྡོ་རྗེ་ཁུ་ཚུར་གྱིས་དབང་



198
༄༅།བདུད་རྩི་སྨན་གྱི་མདོ་ཆོག
ལྡན་ནས་བརྩམས་ཏེ་ཤར་གྱི་རྩིག་པ་ཚོན་ལྔ་རིམ་པས་དགྱེ། དེ་ཡང་སོར་བཅུ་གཉིས་ཀྱི་སྲིད་ཀྱི་བར་
སློབ་དཔོན་རང་ཉིད་ཀྱིས་ངེས་པར་འདྲི་དགོས་ཤིང་། དེའི་རྗེས་སུ་སློབ་མ་སོགས་ཀྱིས་བཀྱེ་བས་ཆོག་གོ།
རྡོ་རྗེ་ཁུ་ཚུར་གྱིས་འདྲི་བ་ཡང་ཚོན་དགྱེ་བའི་དང་པོར་བྱས་ནས་ཕྱིས་སུ་ཅི་བདེར་བྱ་རུང་ཞིང་། རི་མོ་
ཡོན་པོས་གདུང་བ་བསྐྱེད་པ་སོགས་ཉེས་དམིགས་གསུངས་པ་རྣམས་ཤེས་པར་བྱས་ནས་བག་དང་ལྡན་
པས་འདྲི་དགོས་སོ། ཚོན་ས་ནི། དབུས་ཀྱི་པདྨའི་ལྟེ་བ་དཀར་པོ། དེའི་མཐའ་ལྗང་གུ་ལ་གེ་སར་སེར་
པོ། འདབ་མ་བརྒྱད་ཀྱི་ཕྱོགས་བཞི་དམར། མེ་རླུང་གཉིས་སེར། བདེན་བྲལ་ལྗང༌། དབང་ལྡན་ནག་
པད་འདབ་བཅུ་དྲུག་དམར་སྐྱ། པད་འདབ་ཉེར་གཉིས་དཀར་སྐྱ། རྩིག་པ་ཕྱི་ནས་རིམ་པ་བཞིན་སྔོ་
སེར་དམར་ལྗང་དཀར་བ། ནང་གི་ས་གཞི་ཤར་སྔོ། ལྷོ་སེར། ནུབ་དམར། བྱང་ལྗང་གུ། ཕ་གུ་
དམར་པོ་ལ་རིན་པོ་ཆེ་གྲུ་བཞི་སོགས། གསེར་གྱི་སྐ་རགས་བཞི་སྔོ་ནག་ལ་དྲ་བ་དྲ་ཕྱེད་དཀར་པོ། ཤར་
བུ་གཞི་ནག་པོ་ལ་ཤར་བུ་དཀར་པོ། མདའ་ཡབ་དཀར་པོ། དེའི་སྟེང་གི་ཟུར་བཞིར་གདུགས། ཕྱོགས་
རྣམས་སུ་བུམ་པ་ནས་ཐོན་པའི་རྒྱལ་མཚན་དང་བ་དན་སྣ་ཚོགས་པ། རྟ་བབས་ཀྱི་ཀ་བ་ཕྱོགས་མདོག
གསེར་སྣམ་སེར་པོ། ཤར་བུ་གོང་འདྲ། རིན་པོ་ཆེ་ཕ་གུ་དང་འདྲ། རྟ་རྨིག་གཞི་ལྗང་གུ་ལ་རྨིག་རི་
དཀར་པོ། མུན་སྣམ་ནག་པོ། ཝ་རཎྜ་མཛེས་ཚོན། གཞན་རྣམས་སྔར་དང་འདྲ། དེའི་སྟེང་གི་ཕྱོགས་
གཉིས་སུ་ཕྱོགས་ཅན་མདའ་ཡབ། དེའི་དབུས་སུ་འཁོར་ལོ་དང་། དེའི་གཡས་གཡོན་དུ་རི་དྭགས་ཕོ་མོ་
རྣམས་སེར་པོ། སྣ་ཚོགས་རྡོ་རྗེའི་རྭ་རྣམས་ཕྱོགས་མདོག རྩིག་པའི་ཕྱི་ནང་གི་གྲྭ་དང་སྒོ་དང་སྒོ་ཁྱུད་
ཀྱི་ཕྱི་ངོས་སུ་ཟླ་ཕྱེད་རིན་པོ་ཆེ་རྡོ་རྗེ་དང་བཅས་པ་དཀར་དམར་སེར་པོའི་མདོག་ཅན། རྟ་བབས་ཀྱི་
གཡས་གཡོན་དུ་བུམ་པ་སེར་པོ་ལས་ཐོན་པའི་དཔག་བསམ་གྱི་ཤིང་ལ་རྒྱལ་སྲིད་རིན་པོ་ཆེ་སྣ་བདུན་གྱིས་
སྤྲས་པ། འདོད་སྣམ་དམར་པོ་ལ་མཆོད་ལྷ་དུ་མ་དང་། སྤྲིན་གསེབ་ནས་བྱུང་བའི་མཆོད་ལྷ་ཕྲེང་བ་
འཛིན་པ། གྲུབ་པ་ཐོབ་པའི་རྣལ་འབྱོར་པ་ཕོ་མོ་ཆ་བྱད་སྣ་ཚོགས་ཅན་རྣམས་ཀྱང་བྲི། པད་ར་སྣ་
ཚོགས་འདབ་མ་དྲུག་ཅུ་རེ་བཞི། རྡོ་ར་གཞི་ནག་པོ་ལ་རྡོ་རྗེ་སེར་པོ་སོ་གཉིས། མེ་རིས་སྣ་ཚོགས་མདོག་
ཅན་གྱི་ཕྱི་མཐའ་ལ་རེ་ཁཱ་མི་བྲི་བ་སོགས་ཞིབ་པར་གཞན་ལས་ཤེས་དགོས། བརྟེན་པ་ལྷའི་གནས་སུ་སྐུ་
དང༌། ས་བོན་དང་། ཕྱག་མཚན་གང་རུང་འགོད་པར་གསུངས་པ་ལ་འདིར་ཕྱི་མ་ལྟར་བཤད་དེ། དེ་
ཡང་དབུས་ཀྱི་ལྟེ་བའི་ཟླ་གདན་ལ་ཨ་རུ་རའི་སྡོང་པོ་ལོ་འདབ་དང་བཅས་པ། འདབ་མ་བརྒྱད་ཀྱི་ཤར་
དུ་རྡོ་རྗེ་སེར་པོ། ལྷག་མ་བདུན་ལ་ལྷུང་བཟེད་རེ། འདབ་མ་བཅུ་དྲུག་གི་ཤར་འདབ་བཞི་ལ་རལ་གྲི།
པོ་ཏི། རྡོ་རྗེ། ཨུཏྤ་ལའི་སྟེང་ན་ཉི་མ། ལྷོ་འདབ་བཞི་ལ་ཨུཏྤ་ལའི་སྟེང་ན་ཟླ་ཚེས། པདྨའི་ལྟེ་བར་སྤྱན།
ཀླུ་ཤིང་གི་སྡོང་བུ་མེ་ཏོག་དང་བཅས་པ། རིན་པོ་ཆེའི་སྙེ་མ། ནུབ་འདབ་བཞི་ལ་སྤོས་ཕོར། རལ་གྲི།
པདྨའི་སྟེང་ན་པོ་ཏི། རིན་པོ་ཆེའི་དབྱུག་པ། བྱང་འདབ་བཞི་ལ་བུམ་པ། པདྨའི་སྟེང་ན་ཟླ་ཕྱེད།
ཨུཏྤ་ལའི་སྟེང་ན་རྡོ་རྗེ། བུམ་པ་རྣམས་ཟླ་བའི་གདན་ཅན། པད་འདབ་ཉེར་གཉིས་ཀྱི་གཡས་ཀྱི་འདབ་
མ་བཅུ་ལ་གཡས་སྐོར་དུ་འཁོར་ལོ། རྡོ་རྗེ། ཎེ། བེ་ཅོན། རལ་གྲི། སྦྲུལ་ཞགས། བ་དན། ནེའུ་ལེ།



༄༅།བཅོམ་ལྡན་འདས་སྨན་པའི་རྒྱལ་པོའི་རྡུལ་ཚོན་དཀྱིལ་འཁོར་གྱི་ཆོ་ག་བྱ་ཚུལ། 199
རྩེ་གསུམ། བུམ་པ། ཤར་གྱི་པད་འདབ་ནས་ནུབ་ཀྱི་འདབ་མའི་བར་བཅུ་གཉིས་ལ་གཡོན་སྐོར་དུ་རྡོ་
རྗེ། རལ་གྲི། དབྱུག་ཏོ། དབྱུག་ཏོ། རྩེ་གསུམ། རལ་གྲི། དབྱུག་ཏོ། དབྱུག་ཏོ། སྟ་རེ། ཞགས་པ།
དབྱུག་ཏོ། འཁོར་ལོ། སྒོ་བཞིར་པད་ཉིའི་གདན་ལ་རིམ་བཞིན་པི་ཝང་། རལ་གྲི། སྦྲུལ་ཞགས།
རྒྱལ་མཚན་རྣམས་འདྲི། དེ་ནས་ཚོན་འཐོར་བ་རྣམས་དབྱི། ཆད་ལྷག་ཡོད་མེད་ལེགས་པར་བརྟགས་
ཏེ་འབྲི་བཅོས་བྱ། ཧཱུྃ་དང་བཛྲ་ཨ་མྲྀ་ཏ་བཟླས་པའི་དྲིའི་ཆུས་དཀྱིལ་འཁོར་གྱི་ཕྱི་ངོས་སུ་བྱུགས་ཤིང་
བསང་། ཚོན་ལྷག་མ་རྣམས་ལ། ཨོཾ་སརྦ་ཏ་ཐཱ་ག་ཏ་ཨརྒྱུ་སོགས་ཀྱིས་མཆོད། ཨོཾ་ཨཱཿ ཧཱུྃ་བཛ་མུ རྡུལ་
ཚོན་གྱི་ཡེ་ཤེས་པ་ནམ་མཁར་བཞུགས་པའི་རིགས་ལྔའི་ཐུགས་ཀར་གཤེགས་པར་གྱུར་པར་བསམ་མོ།།
གཉིས་པ་དཀྱིལ་འཁོར་བསྒྲུབ་ཅིང་མཆོད་པ་ཡན་ལག་དང་བཅས་པ་ལ་གཉིས། སྒྲུབ་མཆོད་བྱ་
ཞིང་བདག་འཇུག་བླང་བའི་ཚུལ་དང་། དཀྱིལ་འཁོར་གྱི་མཇུག་གི་བྱ་བའོ།། དང་པོ་ནི། སྔར་ལྷག་
གནས་བྱས་པའི་བུམ་པ་མཆོད་རྫས་སྣ་ཚོགས་དང་སྤོས་ཀྱིས་མདུན་བདར་ཏེ་དཀྱིལ་འཁོར་ལ་བསྐོར་བ་
ལན་གསུམ་བྱས་ནས་ཤར་སྒོའི་ཁ་ནང་ལྟའི་གཡས་གཡོན་དུ་རྣམ་རྒྱལ་དང་ལས་བུམ་དགོད། སྟེང་དུ་བླ་
རེ། མཐའ་སྐོར་དུ་གདུགས་དང་། རྒྱལ་མཚན། བ་དན། ལྡ་ལྡི། གོས་ཟུང༌། ཡོལ་བ་སོགས་རྒྱན་
རྣམས་ཀྱིས་བརྒྱན། རྒྱལ་སྲིད་སྣ་བདུན་དང་། བཀྲ་ཤིས་རྟགས་བརྒྱད། ཉེ་བའི་རིན་ཆེན་བདུན།
བཀྲ་ཤིས་རྫས་བརྒྱད། ན་བཟའ། རིན་པོ་ཆེའི་རྒྱན། གང་བུམ་སོགས་མཆོད་པའི་ཡོ་བྱད་དངོས་སམ།
ཐ་ན་རི་མོར་བྲིས་པ་ཚུན་ཆད་ཀྱིས་ཀྱང་ཅི་འབྱོར་བ་བཤམ། མཆོད་པ་དང་གཏོར་མ་རྣམས་སྒྲུབ་དཀྱིལ་
ལས་བྱུང་བ་ལྟར་ཚར་དུ་དངར་བར་བྱས་པ་རྣམས་ལ། ཧཱུྃ་དང༌། ཏདྱ་ཐཱ། ཨོཾ་བྷི་ཥ་ཚེ་བྷི་ཥ་
རྩེ་མཧཱ་བྷི་ཥ་་བྷི་ཥ་ཛེ་རཱ་ཛ་ས་མུངྒ་ཏེ་སྭཱཧཱ། ཞེས་དང་། བཛྲ་ཧྥ་ར་ཎ་ཁཾ།
ཞེས་བརྗོད་པས་འབུལ། .དེ་ནས་དགེ་བའི་དུས་སྔ་དྲོའི་ཆད་སྒྲུབ་པ་པོ་རྣམས་ཁྲུས་བྱས་ཏེ་གོས་གཙང་མ་
བགོ། དཀར་ཟས་ལ་བརྟེན་པ་དང་བཅས་པའི་སྒོ་ནས། སྐྱབས་འགྲོ་སེམས་བསྐྱེད་ཚད་མེད་བཞི་
རྣམས་རྒྱུད་དང་འདྲེས་ངེས་ སུ་ བསྒོམས་ ནས་ ཐེག་ ཆེན་ པའི་ གལ་ དུ་ རང་ ཉིད་ཚུད་ པར་ བྱས་ལ།
འདྲེན་པ་མཉམ་མེད་ཤཱཀྱའི་རྒྱལ་པོ་དང་།། ཞེས་པ་ནས། ག་ ག་ན་ས་མ་ཡེ་སྭཱཧཱ།
ཛ ཧཱུྃ་བཾ་ཧོ༔ དམ་ཚིག་པ་དང་གཉིས་སུ་མེད་པར་གྱུར། ཅེས་པའི་བར་སྒྲུབ་དཀྱིལ་གྱི་
ཆོག་ལྟར་བདག་བསྐྱེད། བུམ་པ་སྒྲུབ་པ། མདུན་བསྐྱེད་ཀྱི་ཡེ་ཤེས་པ་སྤྱན་འདྲེན་པའི་བར་བྱས་ལ།
སྔར་ནམ་མཁར་བཏེག་པའི་སྟ་གོན་གྱི་ལྷ་ལ། ཨོཾ་ཏ་ཐཱ་ག་ཏ་བྷི་ཥ་ཛེ་སོགས་ཀྱིས་ཆུ་གཉིས་
ཉེར་སྤྱོད་རོལ་མོ་དང་བཅས་པས་མཆོད། ཛ ཧཱུྃ་བཾ་ཧོ༔ ཞེས་པའི་སྔགས་དང་
ཕྱག་རྒྱས་དགུག་གཞུག་བཅིང་མཉེས་བྱས་ནས། སྟ་གོན་གྱི་དཀྱིལ་འཁོར་རྟེན་
དང་བརྟེན་པ་རྣམས་རང་རང་གི་དམ་ཚིག་པ་སོ་སོ་ལ་ཐིམ་པས་གཉིས་སུ་མེད་



200
༄༅།བདུད་རྩི་སྨན་གྱི་མདོ་ཆོག
པར་གྱུར། ཅེས་སྟ་གོན་གྱི་ལྷ་ནམ་མཁར་བཏེགས་པ་དེ་བྲིས་པའི་རྡུལ་ཚོན་གྱི་དཀྱིལ་འཁོར་ལ་
བསྟིམ་པ་ནི། སྒྲུབ་མཆོད་ཀྱི་ཉིན་དང་པོ་ལ་བྱ་ཡི། ཉིན་ཕྱི་མ་རྣམས་ལ་མི་དགོས་སོ།། སླར་ཡང་
ཐུགས་ཀའི་ཧཱུྃ་ལས་འོད་ཟེར་འཕྲོས། དབང་གི་ ལྷ་ རྣམས། ཞེས་ པ་ནས།
ཐོགས་པ་མེད་པ་འབྱུང་གྱུར་ཅིག ཅེས་པའི་བར་བཏང་ནས། ཕུར་བུའི་མཆོད་པ་དང་
གཏོར་མ་སྔོན་འགྲོ་ལྟར་བྱིན་གྱིས་བརླབས་ལ། ཕུར་བུའི་ལྷ་རྣམས་ཀྱི་ལྗགས་རྡོ་རྗེའི་འོད་
ཟེར་གྱི་སྦུ་གུས་དྲངས་ནས་གསོལ་བར་གྱུར། ཨོཾ་བཛྲ་མཧཱ་ཀྲོ་དྷ་རཱ་ཛ་ཨི་དཾ་བ་ལི
རྟ་ཁ་ཁ་ཁཱ་ཧི་ཁཱ་ཧི། ཞེས་པ་ལན་བདུན་གྱིས་གཏོར་མ་དང༌། སྔགས་མཐར་ཨགྷཾ་སོགས་བཏགས་
ཏེ་མཆོད་པ་འབུལ། ཧཱུྃ་འཇིགས་པའི་ཧཱུཾ་སྒྲ་ངེས་སྒྲོགས་ཤིང༌།། ཞེས་སོགས་ཀྱིས་བསྟོད།
ཆ་གསུམ་ནས་བཟུང་། དེ་དག་ཐམས་ཅད་བདག་གིས་བགྱི།། ཞེས་དང་། དབང་རྣམས་
རྫོགས་པར་ཐོབ་པའི་གཏང་རག་གི་མཎྜལ་ཟིན་པའི་བར་མདུན་བསྐྱེད་ཀྱི་དབང་ལྷ་སྤྱན་འདྲེན་རྒྱས་
འདེབས་མཆོད་བསྟོད་བཟླས་པ་གཏོར་མ་དཀྱིལ་འཁོར་ཤུགས་འཇུག་བདག་འཇུག་རྣམས་སྒྲུབ་དཀྱིལ་
ཇི་ལྟ་བ་བཞིན་ཡིན་ནོ། གཉིས་པ་དཀྱིལ་འཁོར་གྱི་མཇུག་གི་བྱ་བ་ནི། ལྷ་རྣམས་ཚིམ་པར་བྱ་བའི་ཕྱིར་
རྒྱས་པའི་སྦྱིན་སྲེག་དང་། ཆོ་གའི་ཆད་ལྷག་གི་ཉེས་པ་ཞི་བའི་ཕྱིར་ཞི་བའི་སྦྱིན་སྲེག་འབྱོར་ན་དངོས་སུ་
ངེས་པར་བྱ་ཞིང༌། མ་འགྲུབ་ན་བསམ་གཏན་གྱི་སྦྱིན་སྲེག་བྱ། གཏང་རག་གི་མཆོད་བསྟོད་སྨོན་ལམ་
དང་བཅས་པ་ཆོ་ག་ལྟར་བྱ། སློབ་དཔོན་གྱིས་ཡིག་བརྒྱ་ལན་གསུམ་བརྗོད་དེ་དཀྱིལ་འཁོར་ལ་བསྐོར་བ་
ལན་གསུམ་བྱས་ཏེ། ཤར་སྒོའི་ཐད་དུ་འགྲེང་སྟེ་མེ་ཏོག་དང་བཅས་པའི་ཐལ་མོ་སྙིང་ཁར་སྦྱར་ནས།
གང་ཡང་བདག་བློ་ནས་བླ་ན་མེད་པ་སྩོལ།། ཅེས་པའི་བར་བརྗོད་དོ།། ཨོཾ་ཁྱེད་
ཀྱི་ སེམས་ ཅན་ དོན་ ཀུན་ མཛད།། རྗེས་ སུ་ མཐུན་ པའི་ དངོས་ གྲུབ་ སྩོལ།།
སངས་རྒྱས་ ཡུལ་ དུ་ གཤེགས་ ནས་ ཀྱང་།། སླར་ ཡང་ འབྱོན་ པར་ མཛད་ དུ་
གསོལ།། ཨོཾ་ཨཱ༔ ཧཱུྃ་བཛྲ་མུ ཡེ་ཤེས་པའི་དཀྱིལ་འཁོར་རང་གནས་སུ་གཤེགས།
དམ་ཚིག་པའི་རྟེན་དང་བརྟེན་པའི་དཀྱིལ་འཁོར་འོད་དུ་ཞུ་ནས་རང་ཉིད་ལ་
ཐིམ་པར་གྱུར་བར་མོས། རབ་ཡངས་འཆི་མེད་ལམ་བཟང་། ཞེས་སོགས་ཀྱིས་
ཤིས་པ་བརྗོད་ཅིང་མེ་ཏོག་གི་ཆར་དབབ་པར་བྱའོ།། དེ་ནས་སློབ་དཔོན་གྱིས།
ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཾ་ཨཱ་དྱ་ནུཏྤནྣ་ཏྭཱ་ད། ཨོཾ་ཨཱ༔ ཧཱུྃ་ཕཊ་སྭཱཧཱ་ཨོཾ་ཨཱ༔ ཧཱུྃ་
མུ ཞེས་ བརྗོད་ བཞིན་ཆོས་ ཐམས་ ཅད་ རང་ བཞིན་ མེད་ པར་ མོས་ ནས་



༄༅།བཅོམ་ལྡན་འདས་སྨན་པའི་རྒྱལ་པོའི་རྡུལ་ཚོན་དཀྱིལ་འཁོར་གྱི་ཆོ་ག་བྱ་ཚུལ། 201
གཡོན་པས་དྲིལ་བུ་དཀྲོལ། གཡས་པས་ཐོག་མར་ལྷ་མཚན་རྣམས་མཐའ་ནས་
རིམ་བཞིན་བསྡུ། གཡས་ པའི་རྡོ་རྗེས་ ཤར་ སྒོ་ནས་ བརྩམས་ཏེ་རིམ་ བཞིན་
ཚངས་ཐིག་གི་ལམ་ནས་གཙོ་བོའི་གནས་ཀྱི་བར་དུ་དབྱི་ཞིང་། རང་གི་མགོ་
བོར་རྡུལ་ཚོན་ཅུང་ཟད་བླུགས་ནས་པདྨ་སོགས་དབྱི། དེ་ནས་སྒོ་རྣམས་དང་
ཟུར་རྣམས་གཞིག་ལ། ཚོན་ལྷག་མ་རྣམས་མཐའ་ནས་དབུས་སུ་ལྕགས། ལས་
བུམ་གྱི་ཆུས་ཐིག་རྗེས་མི་མངོན་པར་བྱ། རྡོར་དྲིལ་དང་བཅས་པའི་ལག་པ་རྡོ་
རྗེ་ཁུ་ཚུར་གཉིས་ཀྱི་མཛུབ་མོ་ལྕགས་ཀྱུ་བཞིན་བྱས་ཏེ་ཕན་ཚུན་འཁྱུད་པ་སྐམ་
པའི་ཕྱག་རྒྱས། ཨོཾ་བཛྲ་ཀཱི་ལ་ཨུད་ཀྭ་ལ་སརྦ་ཀཱི་ལཱན་བཛྲ་དྷ་ར་ཨཱཛྫཱ་བ་ཡ་ཧཱུྃ་ཧཱུྃ་
ཧཱུྃ་ཧཱུྃ་ཕཊ་ཧོ༔ ཞེས་བརྗོད་བཞིན་ཕུར་བུ་རྣམས་དབྱུང་། ཨོཾ་རུ་རུ་སྤུ་རུ་ཛྭ་ལ་ཏིཥྛ་སིད་དྷ་
ལོ་ཙ་ནི་སརྦ་ཨརྦ་སཱ་དཱ་ནི་སྭཱཧཱ། ཞེས་པ་འོ་མ་ལ་བརྒྱ་རྩ་བརྒྱད་བཟླས་ནས་ཕུར་བུ་རྣམས་བཀྲུས་
པས་བགེགས་རྣམས་གསོས་ཏེ་སངས་རྒྱས་པར་མོས། ཕུར་བུའི་ཁུང་བུ་ས་བཟང་གིས་དགང་བར་བྱ་
ཞིང་། སྔར་བསམ་གཏན་གྱི་ཕུར་བུ་བཏབ་པ་ཡིན་ན་དེ་ལྟར་དབྱུང་ཞིང་དགང་བར་བསམ་མོ།། ནད་
ཞི་བ་ལ་སོགས་པའི་དོན་དུ་སློང་བ་ཡོད་ན་ཅུང་ཟད་རེ་བྱིན་ནས་རྡུལ་ཚོན་བྱིངས་རྣམས་རྒྱན་གྱིས་བརྒྱན་
པའི་རྣམ་རྒྱལ་བུམ་པར་བླུགས། མཆོད་རྫས་དུ་མ་དང་བཅས་པས་ཆུ་ཀླུང་གི་འགྲམ་དུ་སྤྱན་དྲང་ངོ༌།།
དེ་ཡང་འབབ་ཆུ་ཆེན་པོའམ། མཚོའམ། ཆུ་ཀླུང་ཟབ་མོའི་འགྲམ་དུ་སྟེགས་བུ་གཙང་མ་བ་བྱུང་དང་དྲི་
དཀར་པོས་བྱུགས་པའི་ཁར་རྡུལ་ཚོན་གྱི་བུམ་པ་བཞུགས་སུ་གསོལ། དེའི་མདུན་དུ་བ་བྱུང་དང་ཙན་
དན་དཀར་པོས་བྱུག་པའི་མཎྜལ་གྱི་སྟེང་དུ་ཀླུའི་དཀྱིལ་འཁོར་པད་དཀར་འདབ་བརྒྱད་ཁོར་ཡུག་དང་
བཅས་པ་བྲིས་ལ། དབུས་ཀྱི་ལྟེ་བར་ཧཱུཾ་སྔོན་པོ། འདབ་མ་བརྒྱུད་ལ་ཤར་ནས་གཡས་སྐོར་དུ་དཀར་པོ།
དཀརསྔོ། སྔོན་པོ། དམར་པོ། སེར་པོ། དམར་སྔོ། དཀར་པོ། དཀར་སེར་གྱི་མདོག་ཅན་གྱི་
ཕུ༔ ཡིག་རེ་བྲི། མདུན་དུ་གཙོ་བོའི་གཏོར་མ་དང་། ཁོར་ཡུག་གི་ཕྱི་རོལ་གྱི་ཕྱོགས་མཚམས་བརྒྱུད་དུ་
ཀླུ་རྒྱལ་རྣམས་ཀྱི་ཁམ་ཕོར་དཀར་པོ་བརྒྱད་དང་། དེའི་ཕྱི་རོལ་དུ་འཁོར་རྣམས་ཀྱི་ཁམ་ཕོར་མང་པོ་
རྣམས་སུ་འོ་མའི་གཏོར་མ་ཅི་འབྱོར་ཀླུ་སྨན་དང་བཅས་པ་དང་། མཐའ་སྐོར་དུ་མཆོད་ཡོན་རྫས་བདུན་
བཏབ་པའི་ཡོན་ཆབ། མེ་ཏོག་དཀར་པོ། ཙན་དན་ཨ་གར་སོགས་ཀྱི་བདུག་སྤོས། མར་མེ། འོ་མ་
དང་དྲི་བཟང་བསྲེས་པའི་དྲི་ཆབ། འོ་མས་སྦྲུས་པའི་ཟན་གཙང་མའི་ལྷ་བཤོས་རྣམས་བཤམ། དེ་
རྣམས་ལ་གླ་རྩི་ཁྱུང་སྡེར་དུག་རིགས་སོགས་ཀླུ་ལ་གནོད་པའི་རྫས་གཏན་ནས་མ་འདྲེས་པར་བྱ་བ་གལ་ཆེ།
སྒྲུབ་པ་པོ་རྣམས་སྟན་ལ་འཁོད་དེ། སངས་རྒྱས་ཆོས་དང་ཚོགས་མཆོག་ལ།། ནས་དེང་



202
༄༅།བདུད་རྩི་སྨན་གྱི་མདོ་ཆོག
ནས་བྱང་ཆུབ་སེམས་བསྐྱེད་དོ།། ཞེས་ལན་གསུམ་བརྗོད། རང་ཉིད་སྐད་ཅིག་གིས་
བཅོམ་ལྡན་འདས་སྨན་གྱི་བླ་མའི་སྐུར་བཞེངས་པར་གྱུར། ཅེས་སྐད་ཅིག་དྲན་རྫོགས་
ཀྱིས་ལྷའི་ང་རྒྱལ་བྱ་ཞིང་། སྔར་ཆོ་ག་བསྒོམས་པའི་རྒྱུན་ཡིན་ན་མི་དགོས་སོ།། མཆོད་གཏོར་རྣམས།
ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད།
ཅེས་སོགས་སྔོན་འགྲོའི་སྐབས་བཞིན་ལ། ཨོཾ་བཛྲ་ཨགྷཾ་ཨཱ༔ ཧཱུྃ། ཨོཾ་བཛྲ་པུཥྛ་སོགས་
ཀྱིས་བྱིན་བརླབ་བྱ། ཀླུའི་དཀྱིལ་འཁོར་བསངས་སྦྱངས། སྟོང་པའི་ངང་ལས་མདུན་
དུ་ཡན་ལག་བརྒྱད་དང་ལྡན་པའི་རྒྱ་མཚོ་ཆེན་པོའི་དབུས་སུ་པདྨ་དཀར་པོ་འདབ་མ་བརྒྱད་པ་སྡོང་བུ་
དང་བཅས་པའི་ལྟེ་བར་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་ཡིག་ཡོངས་སུ་གྱུར་པ་ལས་བཅོམ་ལྡན་འདས་
སྨན་པའི་རྒྱལ་པོ་སྐུ་མདོག་སྔོན་པོ། ནས། འོད་ཟེར་འབར་བའི་དབུས་ན་བཞུགས་པའོ།། དེའི་སྤྱི་
པོར་ཨོཾ་ལས་འཁོར་ལོ། ནས། ལྟེ་བར་ཧཱུྃ་གིས་མཚན་པར་གྱུར། ཐུགས་ཀའི་ས་བོན་ལས་འོད་ཟེར་
འཕྲོས་པས་བསྒོམས་ པ་དང་འདྲ་ བའི་ཡེ་ ཤེས་པ་དང་དབང་གི་ལྷ་རྣམས་སྤྱན་དྲངས། ཛ ཧཱུྃ་ བོ་
ཧོ༔ གཉིས་སུ་མེད་པར་གྱུར། དབང་གི་ལྷ་རྣམས་ཀྱིས་དབང་བསྐུར་མི་བསྐྱོད་པས་དབུ་བརྒྱན་པར་
གྱུར་བར་བསམ། པདྨའི་འདབ་མ་བརྒྱུད་ལ། ཤར་དུ་མཐའ་ཡས་དཀར་པོ། ལྷོར་པདྨ་སྔོན་པོ། ནུབ་
ཏུ་འཇོག་པོ་སེར་པོ། བྱང་དུ་ནོར་རྒྱས་དཀར་པོ། དབང་ལྡན་དུ་པདྨ་ཆེན་པོ་དཀར་སེར། མེར་དུང་
སྐྱོང་དཀར་སྔོ། བདེན་བྲལ་དུ་སྟོབས་རྒྱུ་དམར་པོ། རླུང་དུ་རིགས་ལྡན་དམར་སྔོ། ཐམས་ཅད་ཀྱང་
ཞལ་གཅིག་ཕྱག་གཉིས་ཐུགས་ཀར་ཐལ་མོ་སྦྱར་ཞིང་། སྦྲུལ་མགོ་བདུན་གྱི་གདེངས་ཀ་དང་། རིན་པོ་
ཆེའི་རྒྱན་སྣ་ཚོགས་ཀྱིས་སྤྲས་པ། སྨད་སྦྲུལ་མཇུག་ཏུ་འཁྱིལ་བ། དེ་རྣམས་ཀྱི་ཕྱི་རོལ་ཏུ་ཀླུ་རིགས་
བརྒྱད་ཀྱི་ཀླུ་ཕྲན་མཐའ་ཡས་པས་བསྐོར་བ། ཐམས་ཅད་ཀྱང་བཅོམ་ལྡན་འདས་ལ་མངོན་དུ་ཕྱོགས་
ཤིང་འདུད་པ་དང་བཅས་པས་འཁོད་པར་གྱུར་པར་བསམས་ལ་ལྕགས་ཀྱུའི་ཕྱག་རྒྱ་བྱས་ཏེ། ཨོཾ་བ་ཏ་
ལི་བ་ཏ་ལི་མཧཱ་བ་ཏ་ལི་ཧཱུྃ་ཛ༔ སཱཧཱ། ཞེས་དང་། རྡོ་རྗེ་གསོར་ཞིང་དྲིལ་བུ་
གསིལ་ལ། ཨོཾ་མཐའ་ཡས་དང་ནི་ནོར་རྒྱས་བུ།། འཇོག་པོ་དང་ནི་སྟོབས་ཀྱི་རྒྱུ།།
པདྨ་པདྨ་ཆེན་པོ་དང༌། དུང་སྐྱོང་དང་ནི་རིགས་ལྡན་དང༌།། ལྷ་མོ་ལྷ་མོ་ཆེན་
མོ་དང་། ཟླ་བའི་སྤྱི་གཙུག་སྤྱི་གཙུག་ཆེ།། དབྱུག་འཛིན་དབྱུག་འཛིན་ཆེན་པོ་
དང་།། སོག་མ་མེད་དང་ཧུ་ལུནྟ། དགའ་བོ་དང་ནི་ཉེ་དགའ་བོ།། རྒྱ་མཚོ་
དང་ནི་རྒྱ་མཚོ་ཆེ།། གདུང་བ་དང་ནི་གདུང་བ་ཆེ།། དཔལ་གྱི་འོད་དང་འོད་
པོ་ཆེ།། རིན་ཆེན་འོད་དང་གཟུགས་བཟང་དང་།། གཟུགས་ཆེན་སྤྲུལ་བཟང་



༄༅།བཅོམ་ལྡན་འདས་སྨན་པའི་རྒྱལ་པོའི་རྡུལ་ཚོན་དཀྱིལ་འཁོར་གྱི་ཆོ་ག་བྱ་ཚུལ། 203
ལྟོ་འཕྱེ་ཆེ། སྨིག་རྒྱུ་དང་ནི་སྨིག་རྒྱུ་ཆེ། ཚུར་གཤེགས་ཚུར་གཤེགས་ཀླུ་ཡི་
བདག། ཅེས་སྤྱན་དྲངས། ཛ༔ ཧཱུྃ་བཾ་ཧོ༔ དམ་ཚིག་པ་དང་གཉིས་སུ་མེད་པར་
གྱུར་བར་མོས། ཏདྱ་ཐཱ། ཨོཾ་བྷི་ཥ་ཛེ་ནས་མུངྒ་ཏེ་སྭཱཧཱ། ཨོཾ་ཨཱ ཨཱ་ནནྟ་ཡེ་ཧཱུཾ་
སཱཧཱ། ཨོཾ་ཨཱཿ པདྨ་ཡེ་ཧཱུཾ་སྭཱཧཱ། ཨོཾ་ཨཱུ ཏཎྜ་ཀ་ཡེ་ཧཱུཾ་སྭཱཧཱ། ཨོཾ་ཨཱཿ བཱ་སུ་ཀ་ཡེ་ཧཱུཾ་
སྭཱཧཱ། ཨོཾ་ཨཱ མཧཱ་པདྨ་ཡེ་ཧཱུཾ་སྭཱཧཱ། ཨོཾ་ཨཱཿ ཤཾ་ཁ་པཱ་ལ་ཡེ་ཧཱུཾ་སྭཱཧཱ། ཨོཾ་ཨཱཿ ཀརྐོ་
ཊ་ཡེ་ཧཱུཾ་སྭཱཧཱ། ཨོཾ་ཨཱ ཀུ་ལུ་ཀ་ཡེ་ཧཱུཾ་སྭཱཧཱ། ཞེས་བརྗོད་དེ་མེ་ཏོག་དཀར་པོས་མཆོད། དྲི་
མེད་ཡིད་དུ་འོང་བ་ཡི།། ལྔ་རྗེས་བཟང་པོའི་མཆོད་ཡོན་འདི། བཅོམ་ལྡན་
འཁོར་དང་བཅས་ལ་འབུལ།། བཞེས་ནས་བདག་ལ་དགྱེས་པར་མཛོད།། ཨོཾ་
ཏ་ཐཱ་ག་ཏ་བྷི་ཥ་ཚེ་གུ་རུ་བཻ་ཌཱུརྨ་པྲ་བྷ་རཱ་ཛ་ན་ག་རཱ་ཛ་ས་པ་རི་ཝཱ་ར་ཨགྷཾ་པྲ་ཏཱི་ཙྪ་
ཡེ་སྭཱཧཱ། དེ་བཞིན་དུ་མཆོད་ཡོན་གྱི་གནས་སུ། མེ་ཏོག་སོགས་དང་། ཨརྒྱུ་གྱི་གནས་སུ། པུཎྚི་སོགས་
སྦྱར་ཏེ་མཆོད། ཐུགས་རྗེ་ཀུན་ལ་སྙོམས་པའི་སོགས་དང༌། གདེངས་ཀ་ནོར་བུ་
འབར་ བའི་འོད་ཟེར་ གྱིས།། ས་འོག་ གནས་ པའི་མུན་ པ་ རབ་བསལ་ནས།།
བསྟན་ལ་རབ་དགའ་མཐུ་སྟོབས་བསམ་མི་ཁྱབ། ཀླུ་རྒྱལ་འཁོར་དང་བཅས་ལ་
ཕྱག་འཚལ་བསྟོད།། ཅེས་པས་བསྟོད་པ་བྱ། བཅོམ་ལྡན་འདས་ཀྱི་ལྗགས་ཧཱུྃ་ལས་
སྐྱེས་པའི་རྡོ་རྗེའི་འོད་ཟེར་གྱི་སྦུ་གུས་གཏོར་མའི་བཅུད་ཐམས་ཅད་དྲངས་ཏེ་
གསོལ་བར་གྱུར་བོར་མོས་པ། ཨོཾ་ཏ་ཐཱ་ག་ཏ་བྷི་ཥ་ཛེ་གུ་རུ་བཻ་ཌཱུརྨ་པྲ་བྷ་དཱ་ཛ་ཨི་
དཾ་བ་ལིརྟ་ཁ་ཁ་ཁཱ་ཧི་ཁཱ་ཧི། ཞེས་ལན་གསུམ་གྱིས་གཙོ་བོ་ལ་གཏོར་མ་འབུལ། ཀླུའི་གཏོར་མ་
རྣམས་བསངས་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་
བ་རྣམས་ཀྱི་ནང་དུ་ཨོཾ་ཨོཾ་དཔག་ཏུ་མེད་པ་ཞུ་བ་ལས་བྱུང་བའི་ལྷ་རྫས་ལས་གྲུབ་
པའི་གཏོར་མ་ཁ་དོག་དྲི་རོ་ནུས་མཐུ་ཕུན་སུམ་ཚོགས་པའི་བདུད་རྩིའི་རྒྱ་མཚོ་
ཆེན་པོར་གྱུར་པར་བསམས་ལ། ཨོཾ་ཨཱཿ ཧཱུྃ། ལན་གསུམ་བརྗོད་ནས་བྱིན་གྱིས་བརླབས།
ལག་པ་གཡོན་པའི་སོར་མོ་རྣམས་བསྒྲེངས་པ་ལས་རྩེ་མོ་ཅུང་ཟད་གུག་པ་གདེངས་ཀའི་ཕྱག་རྒྱ་ཐུགས་
ཀར་བཅང་། གཡས་མཆོག་སྦྱིན་གྱི་ ཕྱག་ རྒྱུ་བརྐྱངས་ལ། ཨོཾ་ཨཱ་ནནྟ། བཱ་ སུ་ཀ ཏཀྵ་ག
ཀརྐོ་ཊ། པདྨ། མཧཱ་པདྨ། ཤི་ཁ་པཱ་ལ། ཀུ་ལིཀ་པཱ་ལ། དེ་བ་ཏི། མཧཱདེ་བ་



204
༄༅།བདུད་རྩི་སྨན་གྱི་མདོ་ཆོག
ཏི། སོ་མ་ཤི་ཁི། མཧཱ་སོ་མ་ཤི་ཁི། ཌནྡྲ་དྷ་ར། མཧཱ་ཌཎཱ་དྷ་ར། ཨ་པ་ལཱ་ལ།
ཧུ་ལུནྟ། ནནྟ། ཨུ་བ་ནནྟ། ས་ག་ར། མཧཱ་ས་ག་ར། ཏཔ། མཧཱ་ཏཔ།
མཧཱ་ཏཔ། བྷི་ཀནྟི། མཧཱ་ཀནྟི། རཏྣ་ཀནྟི། སུ་རུ་པ། མཧཱ་སུ་རཱུ་པ། བྷ་དྲ་
ཧི་ཀ མ་ཧོ་ད་ར། ཤི་ལི། མཧཱ་ཤི་ལི། ཨོཾ་བྷཀྵ་བྷཀྵ། ཨ་གཙྪ་ཨ་གཙྪ། མཧཱ་
ན་ག་ཨ་དྷི་པ་ཏི། སརྦ་བྷུར་བྷུ་ཝ་ཕྲུ་ཕུ་སྭཱཧཱ། ཞེས་པ་ལན་གསུམ་དང༌། ཨོཾ་མཐའ་
ཡས་ནོར་རྒྱས་འཇོག་པོ་སྟོབས་ཀྱི་རྒྱུ།། པདྨ་པད་ཆེན་དུང་སྐྱོང་རིགས་ལྡན་
དང༌།། ལྷ་མོ་ལྷ་མོ་ཆེན་མོ་ཟླ་བའི་གཙུག། ཟླ་བའི་གཙུག་ཆེན་དབྱུག་འཛིན་
དབྱུག་འཛིན་ཆེ། སོག་མེད་ཧུ་ལུན་དགའ་བོ་ཉེར་དགའ་བོ།། རྒྱ་མཚོ་མཚོ་
ཆེན་དྲོ་བ་དྲོ་བ་ཆེ།། དཔལ་གྱི་འོད་དང་འོད་ཆེན་རིན་ཆེན་འོད།། གཟུགས་
མཛེས་གཟུགས་མཛེས་ཆེན་པོ་སྦྲུལ་བཟང་དང་།། ལྟོ་འཕྱེ་ཆེན་པོ་ཤི་ལི་ཤི་ལི་ཆེ།།
ཨོ་ཀླུ་ཡི་མངའ་བདག་ཆེན་པོ་སྤྱོན་ཅིག་སྤྱོན།། གསོལ་ཅིག་གསོལ་ཅིག་ས་སྟེང་
ས་འོག་དང༌།། ས་བླ་ཐམས་ཅད་དུ་ཡང་དགྱེས་པར་མཛོད།། ཕུ་སྭཱཧཱ། ཞེས་
སྔགས་བོད་སྐད་དུ་བསྒྱུར་བ་ལན་གཅིག་བརྗོད་དེ་གཏོར་མ་འབུལ། གོང་དུ་བཤད་མ་ཐག་པའི་སྔགས་
ཀྱིས་མཆོད་ཡོན་སྔོན་འགྲོས་ཉེར་སྤྱོད་རོལ་མོ་དང་བཅས་པས་གཙོ་འཁོར་ཐམས་ཅད་ལ་ཐུན་མོང་དུ་
མཆོད་པ་ཕུལ་ནས། ཐུགས་རྗེ་ཀུན་ལ་སོགས་དང་། གདེངས་ཀ་ནོར་བུ་སོགས་ཀྱིས་བསྟོད་ལ། ཀླུ་
རྣམས་ཀྱི་སྡིག་སྒྲིབ་སྦྱང་བའི་ཕྱིར་དུ་མི་འཁྲུགས་པའི་གཟུངས་ལན་བདུན་བཟླས་ནས། ཆོས་རྣམས་
ཐམས་ཅད་རྒྱུ་ལས་བྱུང་།། དེ་རྒྱུ་དེ་བཞིན་གཤེགས་པས་གསུངས། རྒྱུ་ལ་
འགོག་པ་གང་ཡིན་པ། དགེ་སྦྱོང་ཆེན་པོས་དེ་སྐད་གསུངས།། སྐར་མ་རབ་
རིབ་མར་མེ་དང༌།། སྒྱུ་མ་ཟིལ་བ་ཆུ་བུར་དང༌།། རྨི་ལམ་གློག་དང་སྤྲིན་ལྟ་བུར།།
འདུས་བྱས་ཆོས་རྣམས་དེ་ལྟར་བལྟ། ལུས་ཀྱི་སྡོམ་པ་ལེགས་པ་སྟེ། ངག་གི་
སྡོམ་ལེགས་པ་ཡིན།། དེ་བཞིན་ཡིད་ཀྱི་སྡོམ་པ་ལེགས།། ཐམས་ཅད་བསྲུང་
བའི་དགེ་སློང་དག། སྡུག་བསྔལ་ཀུན་ལས་ གྲོལ་བར་འགྱུར། ཆོས་རྣམས་
གཟུགས་བརྙན་ལྟ་བུ་སྟེ། གསལ་ཞིང་དག་ལ་རྙོག་པ་མེད།། གཟུང་དུ་མེད་
ཅིང་བརྗོད་དུ་མེད། རྒྱུ་དང་ལས་ལས་ཡང་དག་འབྱུང་།། ཆོས་རྣམས་དེ་ལྟར་



༄༅།བཅོམ་ལྡན་འདས་སྨན་པའི་རྒྱལ་པོའི་རྡུལ་ཚོན་དཀྱིལ་འཁོར་གྱི་ཆོ་ག་བྱ་ཚུལ། 205
ཤེས་པར་བགྱི།། ཞེས་ཆོས་སྦྱིན་བྱས་ནས། རྒྱལ་བའི་བྱིན་རླབས་མཆོག་ཏུ་ཉིར་
བསྒྲུབས་པའི།། ཚོན་ཕྱེ་འདི་དག་ཀླུ་རྒྱལ་འཁོར་བཅས་ལ།། རྗེས་སུ་གཏད་དོ་
བཀུར་སྟི་རྒྱ་ཆེན་གྱིས།། རང་གནས་སྤྱན་དྲངས་ས་འོག་གཞིར་གནས་པས།།
ཉེ་བར་མཚོན་པའི་འབྱུང་པོ་དཔག་མེད་ལ།། ཕན་པ་རྒྱ་ཆེན་རྒྱུན་དུ་འབྱུང་བ་
དང་།། འཇིག་རྟེན་ཁམས་སུ་ཆར་ཆུ་དུས་འབེབས་ཤིང༌།། འབྲུ་བཅུད་ལེགས་
ཚོགས་རྟག་ཏུ་རྒྱས་པར་མཛོད།།ཅེས་རྡུལ་ཚོན་གཏད་ཅིང་འཕྲིན་ལས་བཅོལ། ཉེས་པ་ཞི་བའི་
དོན་དུ་ཡིག་བརྒྱ་ལན་གསུམ་བཟླས་ཏེ། མ་རྙེད་ཡོངས་སུ་སོགས་ཀྱིས་ནོངས་པ་བཟོད་པར་གསོལ།
སྦྱིན་པ་རྒྱ་ཆེན་གྱུར་པ་འདི་ཡི་མཐུས།། འགྲོ་བའི་ནང་ནས་རང་བྱུང་སངས་རྒྱས་ཤོག། སྔོན་ཚེ་རྒྱལ་
བ་རྣམས་ཀྱིས་མ་བསྒྲལ་བའི། སྲིད་པའི་ཚོགས་རྣམས་སྦྱིན་པས་གྲོལ་གྱུར་ཅིག
ལྷ་ཡང་དུས་སུ་ XXX འཇིག་རྟེན་བདེ་ཞིང་ x x x ཨོཾ་ཁྱེད་ཀྱིས་སེམས་
ཅན་ནས་མཛད་དུ་གསོལ།། བཛྲ་མུ གཙོ་བོའི་ཡེ་ཤེས་པ་རང་བཞིན་གྱི་
གནས་སུ་གཤེགས། དམ་ཚིག་པ་རང་ཉིད་ལ་ཐིམ་པར་གྱུར་པར་བསམས་ལ།
ཨོཾ་གྷི་ལི་དྷི་ལི་ཧཱུྃ་ཛ༔ སཱཧཱ། ཞེས་བརྗོད་དེ་སེ་གོལ་བཏོགས་པས་ཀླུ་ཐམས་ ཅད་ཀྱིས་རྡུལ་ཚོན་
བཀུར་སྟི་ཆེན་པོས་རང་གནས་སུ་ཁྱེར་བར་བསམས་ལ་རོལ་མོའི་སྒྲ་དང་བཅས་པས་ཆུ་བོར་འདོར།
མཎྜལ་གྱི་མཚན་མ་རྣམས། ཨོཾ་ཨ་ཀཱ་རོ་སོགས་བརྗོད་བཞིན་བཀྲུས་ལ། སྐྱབས་གནས་མཆོག་
གྱུར་རྩ་བརྒྱུད་བླ་མ་དང་།། ཡི་དམ་དཀོན་མཆོག་གསུམ་དང་མཁའ་འགྲོའི་
ཚོགས།། ཆོས་སྐྱོང་བསྲུང་མའི་དགེ་མཚན་ཅི་མཆིས་དེས།། བདག་ སོགས་
ཡོངས་ལ་ཕུན་ཚོགས་བཀྲ་ཤིས་ཤོག། ཅེས་བརྗོད། རྡུལ་ཚོན་བླུག་པའི་བུམ་པ་ཆུས་བཀང་
ལ་སྔར་བཞིན་ཁྱེར་འོངས་ཏེ་བཀྲ་ཤིས་པའི་དོན་དུ་དཀྱིལ་འཁོར་གྱི་ཁང་པ་ལ་སོགས་པར་བསང་གཏོར་
ལེགས་པར་བྱས་ནས། རབ་ཡངས་འཆི་མེད་ལམ་བཟང་ཡོངས་གང་བའི། ཞེས་སོགས་ཤིས་པ་བརྗོད་
ཅིང་མེ་ཏོག་གི་ཆར་བབས་པར་བྱས་ལ་ལས་ཀྱི་རྗེས་མི་མངོན་པར་བྱའོ།།
སྨྲས་པ། བགྲང་ཡས་རྒྱལ་བའི་སྨོན་ལམ་རྒྱ་མཚོ་ཀུན།། བདག་གིར་
བཞེས་ནས་ལྔ་བརྒྱའི་ཡང་སྙིགས་དུས།། སེམས་ཅན་དམུ་རྒོད་འདུལ་བའི་
ཐབས་མཁས་ཀྱི།། མཛད་འཕྲིན་དར་དྲག་དབྱངས་སྙན་མངོན་པར་འཇེབས།།



206
༄༅།བདུད་རྩི་སྨན་གྱི་མདོ་ཆོག
དེ་ལས་སྒྲུབ་འཕྲིན་ཡན་ལག་བྱིས་བློ་ཡིས།། གཞལ་བའི་ནོངས་ཚོགས་བླ་མ་ལྷ་
ལ་བཤགས།། དགེ་འདིས་མ་རྣམས་སྲིད་ཞིའི་ནད་སངས་ཏེ།། སྤངས་རྟོགས་
ཡོངས་རྫོགས་གོ་འཕང་ཐོབ་གྱུར་ཅིག ཅེས་བཅོམ་ལྡན་འདས་སྨན་པའི་རྒྱལ་པོའི་རྡུལ་ཚོན་
དཀྱིལ་འཁོར་གྱི་ཆོ་ག་བྱ་ཚུལ་གྲུབ་པའི་རྩི་སྨན་རྒྱ་མཚོ་ཞེས་བྱ་བ་འདི་ནི། ཆོས་སྲིད་ལ་འདྲེན་བྱེད་
མཆོག་ཏུ་ཡངས་པ་ཁུར་ལུགས་ཤོག་གི་དགེ་སློང་ངག་དབང་རྒྱ་མཚོས་ལྷ་རྫས་སྐྱེས་གྱ་ནོམ་པ་དང་བཅས་
བསྐུལ་བ་དང་། ཉེ་ཆར་ཡང་ཞྭ་སེར་བསྟན་པའི་གསལ་བྱེད་ཆེན་པོ་ཨ་ར་ཧོར་ཆེན་ཆ་གན་ཧོ་ཐོག་ཐུ་
ངག་དབང་ལུང་རིགས་ཡོན་ཏན་རྒྱ་མཚོ་ནས་ལྷ་རྫས་དངུལ་གྱི་འཁོར་ལོ་དང་བཅས་བས་བསྐུལ་བའི་
ངོར། སྔགས་འཆང་རྒན་པོ་བློ་བཟང་ཚུལ་ཁྲིམས་རྒྱ་མཚོས་སྐུ་འབུམ་གསེར་ཏོག་བླ་བྲང་བདེ་ཆེན་
བསམ་གཏན་ གླིང་ གི་ གཟིམས་ཆུང་ནོར་ བུའི་ གཏེར་མཛོད་དུ་སུག་བྲིས་ སུ་ བགྱིས་པའོ།། བསོད་
ནམས་དཔལ་ལྡན་ཁུར་ལུགས་ཏཱ་བཱ་ཟི།། མགོན་པོ་ཚེ་བརྟན་རྣམ་འདྲེན་ཆོས་
འཁོར་གཉིས།། རྒྱུ་ཡོན་ལེགས་སྦྱར་བསྒྲུབས་པའི་དགེ་ཚོགས་མཐུས།། འགལ་
རྐྱེན་ཀུན་ཞི་མཐུན་རྐྱེན་ལེགས་ཚོགས་ཀུན།། བླར་འཕེལ་གནས་སྐབས་མངོན་
མཐོའི་གོ་འཕང་ལ།། བརྟེན་ནས་གཏན་གྱི་རྒྱལ་ས་ཐོབ་གྱུར་ཅིག། མངྒ་ལཾ།།



207
༄༅།།སྨན་བླ་བདེ་བར་གཤེགས་པ་བརྒྱད་ལ་སྟོང་མཆོད་ ་
འབུལ་ཚུལ་བཞུགས་སོ།།
བློ་བཟང་བསྟན་འཛིན་རྒྱ་མཚོ།
རྗེ་བཙུན་བླ་མ་དམ་པ་རྣམས་ལ་ཕྱག་མཚལ་ལོ།། སྨན་བླའི་སྟོང་མཆོད་
བྱ་བར་འདོད་པས།། རྟེན་དང་མཆོད་པ་རྣམས་མདོ་ཆོག་བཞིན་རྒྱས་པར་
བཤམས་ལ།། སྐྱབས་སེམས་སྔོན་དུ་འགྲོ་བས།། མཆོག་བདེན་རྒྱལ་བ་སྲས་
བཅས་བྱིན་རླབས་དང་།། ཞེས་པ་ནས།། སྤྱན་འདྲེན་འདིར་གཤེགས་གདན་འཛོམ་
བྱིན་རླབས་མཛོད།། ཞེས་པ་ནས། རྒྱལ་བའི་དགོངས་པ་ཇི་བཞིན་འཛིན་གྱུར་
ཅིག ། ཅེས་པའི་བར་གཞུང་བཞིན་བརྗོད།། དེར་ནས་སླར་ཡང་། བཅོམ་ལྡན་འདས་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཚན་
ལེགས་པར་ཡོངས་བསྒྲགས་དཔལ་གྱི་རྒྱལ་པོ་ལ་ཕྱག་འཚལ་ལོ།། མཆོད་དོ།།
སྐྱབས་སུ་མཆིའོ།། ཞེས་སོགས་བདེ་བར་གཤེགས་པ་བརྒྱད་ཀྱི་མཚན་རེ་རེ་ནས་
ལན་ཅི་ཙམ་རེ་འདོན་དགོས། སྒྲུབ་པ་པོའི་མང་ཉུང་བསྟུན་ནས་སྟོང་རེ་འགྲོ་
ངེས་བྱེད་པ་རྒྱས་པར་བྱེད་པའི་ལུགས་དང་བསྟུན། མཚན་ལེགས་རིན་ཆེན་
གསེར་བཟང་མྱ་ངན་མེད།། ཆོས་བསྒྲགས་ མངོན་མཁྱེན་སྨན་བླ་ ཤཱཀྱ་ཐུབ།།
རྒྱ་ཆེན་སྨོན་ལམ་ཡོངས་སུ་རྫོགས་པ་ཡི།། བདེ་བར་གཤེགས་པ་བརྒྱད་ལ་ཕྱག་
འཚལ་ལོ།། ཞེས་པ་སྟོང་འགྲོ་བར་བྱེད། ཡན་ལག་བདུན་པ་ཡང་སྟོང་འགྲོ་དགོས་པས།། རྒྱུས་
བསྡུས་གང་བྱས་ཀྱང་། མཚན་བརྒྱ་རེ་ཙམ་སོང་བའི་མཚམས་སུ། དངོས་བཤམས་གཟུངས་
རིགས་མོས་ སྟོབས་ ཀྱིས་ སྤྲུལ་བའི།། ༤ མཆོད་ཡོན་ཞབས་བསིལ་ གངྒའི་རྒྱུན་



208
༄༅།།བདུད་རྩི་སྨན་གྱི་མདོ་ཆོག
བཞིན་འབབ།། ཆུ་སྐྱེས་ ཡལ་ འདབ་ ཟེའུ་འབྲུ་གཡུར་དུ་ཟ།། བདུག་སྤོས་
དབྱར་སྐྱེས་སྤྲིན་བཞིན་ལང་ལོང་གཡོ།། སྣང་གསལ་སྒྲོན་མེའི་ཉི་ཟླའི་འོད་
བཞིན་གསལ།། དྲི་ཞིམ་ངད་ལྡན་རྦ་རླབས་ཕྱོགས་བཅུར་གཡོ།། བཤོས་བཟང་
འཆི་མེད་བདུད་རྩིའི་དཔལ་ལ་འཁུ།། གྲངས་མེད་རོལ་མོ་རྣ་བའི་གསོས་སུ་
འཇེབས།། བདེ་བར་གཤེགས་པ་བརྒྱུད་ཀྱི་ལྷ་ཚོགས་ལ།། གུས་པས་འབུལ་ལོ་
དགྱེས་བཞིན་བཞེས་སུ་གསོལ།། ཡིད་འཕྲོག་གཟུགས་བསྒྱུར་སྙན་པའི་རོལ་
མོའི་སྒྲ། དྲི་ཞིམ་ངད་འཐུལ་རོལ་མཆོག་ཕྱུར་བུར་སྤུངས།། འཇམ་མཉེན་རེག་
བྱ་མཆོག་རྣམས་འབུལ་བྱེད་ན།། དགྱེས་བཞིན་བཞེས་ཏེ་བྱིན་གྱིས་བརླབ་ཏུ་
གསོལ།། རྩིབས་སྟོང་འཁོར་ལོ་རིན་ཆེན་དབང་གི་རྒྱལ།། ཡིད་འོང་བཙུན་མོ་
ཁྱིམ་བདག་རིན་པོ་ཆེ།། གཉིས་འཐུང་དབང་པོ་ཅང་ཤེས་རྟ་མཆོག་དཔལ།།
བདུད་བཞིའི་གཡུལ་ལས་རྒྱལ་བའི་དམག་དཔོན་མཆོག ། གདུགས་དང་རྒྱལ་
མཚན་བ་དན་བླ་རེ་བྲེས།། ལྡ་ལྡི་རིན་ཆེན་བུམ་བཟང་ལྷ་རྫས་ཀྱི།། རྒྱན་གོས་
ལ་སོགས་ཀུན་བཟང་མཆོད་པའི་སྤྲིན།། བདེ་བར་བཤེགས་པ་བརྒྱད་ཀྱི་ལྷ་
ཚོགས་ལ།། གུས་ པས་ འབུལ་ལོ་དགྱེས་བཞིན་བཞེས་ སུ་ གསོལ།། རྒྱལ་ བ་
མགོན་པོ་དཔལ་གྱིས་ལྷ་མེར་བཞུགས།། བསོད་ནམས་ཡེ་ཤེས་སྐུ་ལྔ་བརྙེས་པ་
ལ།། ལྔ་ཕྲག་ལྔ་ལྡན་སྙིང་པོ་དམ་པ་འབུལ།། འགྲོ་བས་བདེ་གཤེགས་སྙིང་བོ་
ཐོབ་པར་ཤོག ། ཞེས་པའི་མཆོད་པ་སོགས་ཡན་ལག་བདུན་པ། སྒྲུབ་པའི་མང་ཉུང་བསྟུན་ནས་
སྟོང་འགྲོ་བར་བྱ། དེ་ནས་གཟུངས་ཀྱང་སྟོང་འགྲོ་དགོས་པས།། རྒྱས་པར་བྱེད་ན། ཏ་དྱ་ཐཱ་གླུ་མེ་
གླུ་མེ། ཞེས་པ་ནས། ཀཱཡན་རི་སྭཱཧཱ། ཞེས་བཻཌཱུརྱའི་འོད་ཀྱི་གཟུངས་དང་།
འབྲིང་དུ་བྱེད་ན། ཨོཾ་ན་མོ་བྷ་ག་ཝ་ཏེ་བྷི་ཥ་ཕྱེ། ཞེས་པ་ནས། རཱ་ཛ་མུངྒ་ཏེ་
སཱཧཱ། ཅེས་པ་སྟོང་ཚང་བར་བྱ།། དེ་ནས། འཇམ་དཔལ་སྐྱབས་གྲོལ་ཕྱག་ན་
རྡོ་རྗེ་སོགས།། ཞེས་པ་ནས། རྟག་ཏུ་བསྲུང་སྐྱོབས་གཡེལ་བ་མེད་པར་མཛོད།།
ཅེས་པར་བརྗོད་ཅིང༌། ཕྱག་དང་བསྐོར་བ་ཡང་སྟོང་རེ་འགྲོ་དགོས་པས།། དེ་
དག་གང་གི་བདེ་གཤེགས་བརྒྱད་ཀྱི་མཚན་གྲངས་གསོག་པ་དང་། གཟུངས་



༄༅།སྨན་བླ་བདེ་བར་གཤེགས་པ་བརྒྱད་ལ་སྟོང་མཆོད་འབུལ་ཚུལ།
209
བཟླས་པའི་སྐབས་གང་རུང་བྱས་ནས་སྟོང་རེ་ལོང་བར་བྱ། སྟོང་གི་གྲངས་
གསོག་རྒྱུའི་གཏོར་མ་ནི། འཇིག་རྟེན་ལས་འདས་ཀྱི་མགྲོན་མཐའ་དག་ལ་ཐུན་
མོང་དུ་འབུལ་དགོས་པ་ཕྱག་ལེན་ཡིན། རིལ་བུ་སྟོང་བྱས་ཏེ་ཟངས་ལ་སོགས་
པའི་སྣོད་གཙང་མ་གཅིག་ཏུ་གཏོར་སྤུངས་བྱེད་པ་འམ། སྣོད་བཅུར་རིལ་བུ་
བཅུ་བླུགས་པ་ཆུ་དང་སྦྱར་ཏེ་བསངས་སྦྱངས་བྱིན་གྱིས་བརླབས་ལ། དུས་
གསུམ་ཕྱོགས་བཅུར་བཞུགས་པ་ཡི།། འཇིག་རྟེན་འདས་དང་འཇིག་རྟེན་བའི།
མགྲོན་རྣམས་མ་ལུས་མཆོད་སྦྱིན་གནས།། འདིར་གཤེགས་འདོད་པའི་གདན་
ལ་བཞུགས། ཞེས་སྤྱན་དྲངས། ཕྱག་བྱར་འོས་པ་ཐམས་ ཅད་ལ། ཞེས་ སོགས་ཀྱིས་ཕྱག་བྱ།
ཨོཾསརྦ་ཏ་ཐཱ་ག་ཏ་ཨབྷཾ་ནས་ཤཔྟའི་བར་གྱིས་མཆོད། ཨོཾ་ཨཱ་ཀཱ་རོ་མུ་ཁཾ་སརྦ་བྷརྨ་
XI GN KIN'TK 345 33 84 85 84 83 8
ཡོད་ན་སྔགས་ཀྱང་ཚར་བཅུ་རེ་བསྔོ་ཞིང་། དེའི་མཚམས་སུ། མཆོད་སྦྱིན་
གཏོང་མ་དམ་པ་འདི།། འཕགས་པའི་ཚོགས་རྣམས་མཉེས་གྱུར་ཅིག ། དམ་
ཅན་ཐུགས་དམ་སྐོང་གྱུར་ཅིག ། རིགས་དྲུག་འདོད་པ་ཚིམ་གྱུར་ནས།། ལན་
ཆགས་བུ་ལོན་འཁྱེར་བ་དང་།། བླ་མེད་བྱང་ཆུབ་མྱུར་ཐོབ་ཤོག ། ཅེས་བརྗོད།
སླར་ཡང་རིལ་བུ་བརྒྱ་བཤམས་ཏེ། ཨོཾ་ཨཱ༔ ཧཱུྃ། ལན་གསུམ་གྱིས་བྱིན་གྱིས་བརླབས་ཏེ།
ཕྱག་བྱར་འོས་པ་ཐམས་ཅད་ལ།། མན་ཆད་སྔར་བཞིན་བྱའོ།། དེ་ནས་སླར་
ཡང་། བཀའ་དྲིན་མཉམ་མེད་རྩ་བའི་བླ་མ་དང༌།། ཞེས་ པ་ནས། འདིས་
མཚོན་དགེ་བ་བྱང་ཆུབ་ཆེན་པོར་བསྔོ། མཚན་ལེགས་རིན་ཆེན་ཞེས་པ་ནས།
བདེ་བར་གཤེགས་པ་བརྒྱད་ལ་ཕྱག་འཚལ་ལོ།། ཅེས་པའི་བར་གྱི་གཏང་རག་
གི་མཆོད་བསྟོད་བྱ། མ་འབྱོར་བ་དང་མཉམ་པ་དང་།། ཅེས་སོགས་ཚིགས་བཅད་ལྔས་
བཟོད་པར་གསོལ། རྟེན་ཡོད་ན་བརྟན་བཞུགས་དང་མེད་ན།། ཁྱེད་ཀྱི་སེམས་ཅན་
དོན་ཀུན་མཛོད།། ཅེས་སོགས་ཀྱིས་གཤེགས་གསོལ་བྱ།། དེ་ནས་འཇམ་དཔལ་དཔའ་བོ་
ཞེས་སོགས་དང༌།། རྒྱས་པར་བྱས་ན་བཟང་པོ་སྤྱོད་པ་དང་། ཐོག་མཐའ་བར་
སོགས་ཀྱིས་བསྔོ་སྨོན་རྣམས་བྱའོ།། ཅེས་པ་འདི་ནི་རི་ཁྲོད་པ་དཀའ་བཅུ་



210
༄༅།བདུད་རྩི་སྨན་གྱི་མདོ་ཆོག
བྱམས་པས་ནན་གྱིས་བསྐུལ་ངོར་༧དགེ་སློང་བློ་བཟང་བསྟན་འཛིན་རྒྱ་མཚོས་
གཡར་ཁྲལ་ཙམ་དུ་བསྒྲུབས་བས། ཡི་གེ་བ་ནི་དགེ་སློང་མཆོག་གྲུབ་བོ།། མ་
འབྱོར་བ་དང་ཉམས་པ་དང༌།། གང་ཡང་བདག་བློ་རྨོངས་པ་[བློ]ཡིས(ནི)། །
བགྱིས་པ་ དང་ནི་བགྱིས་སྩལ་ གང་།། དེ་ ཡང་ བཟོད་ པར་ མཛད་ དུ་ གསོལ།།
དུས་ངན་སེམས་ཅན་བསོད་ནམས་དམན།། མ་རིག་ཉོན་མོངས་དང་འདྲེས་བ།།
འཕགས་པའི་ཐུགས་དགོངས་ མ་ རྫོགས་ པ།། དེ་ ཡང་ བཟོད་ པར་མཛད་དུ་
གསོལ།། སེར་སྣའི་དབང་གྱུར་མི་མཁས་པ། མཆོད་པ་ངན་ཞིང་བཤམས་
ཉེས་པ།། མགོན་པོ་ཐུགས་རྗེ་ཆེ་ལྡན་པས།། དེ་ཡང་བཟོད་པར་མཛད་དུ་
གསོལ།། བག་མེད་སྤྱོད་པ་མ་དག་པས། མདོ་ལས་བྱུང་བའི་ཆོ་ག་བཞིན།།
མ་ལྕོགས་འཁྲུལ་བ་ཅི་མཆིས་པ།། དེ་ཡང་བཟོད་པར་མཛད་དུ་གསོལ།། ལྷག་
པ་དང་ནི་XXX ། ། འདི་ནི་གཟུགས་དང༌ XXX། ། མགོན་པོ་ཐུགས་རྗེ་
ཆེན་པོ་དང་ལྡན་པ་རྣམས་ཀྱིས་བདག་ཅག་དང་སེམས་ཅད་ཐམས་ཅད་ཀྱི་དོན་
མཛད་པ་ལགས་ཀྱིས་སོ་སོའི་ཞིང་ཁམས་རྫུ་འཕྲུལ་གྱི་འཁོར་དང་བཅས་པ་
གཤེགས་ སུ་ གསོལ་ལོ།། འཇམ་ དཔལ་ དཔའ་ བོ་ སོགས།། དགེ་བ་འདི་ཡི་
སོགས། འགྲོ་བའི་སྡུག་བསྔལ་སྨན་གཅིག་བུ་སོགས། རྨད་བྱུང་སྲས་བཅས་
རྒྱལ་བའི་བྱིན་རླབས་དང་།། རྟེན་འབྲེལ་བསླུ་བ་མེད་ པའི་བདེན་ པ་དང་།།
བདག་གི་ལྷག་བསམ་དག་པའི་མཐུ་སྟོབས་ཀྱིས།། རྣམ་དག་སྨོན་པའི་གནས་
ཀུན་འགྲུབ་ པར་ ཤོག ། ཕུན་ ཚོགས་ ཕྱོགས་ ཀྱི་ འཁོར་ ལོ་ འཆི་ མེད་ ལམ།།
ལེགས་པར་གང་བའི་སྨན་བླའི་ལྷ་ཡི་ཚོགས།། འགའ་ཞིག་ཆུ་སྐྱེས་སྣ་ཚོགས་
ཆར་འབེབས་ཤིང་།། ལ་ལ་དགེ་ལེགས་སྩོལ་བའི་གླུ་དབྱངས་ལེན།། གཞན་
དག་བདུད་བགེགས་འཇོམས་པའི་འཕྲིན་ལས་མཛད [ མཛོད] ། ཀུན་ཀྱང་
ཁྱེད་ལ་སྐལ་བཟང་མཆོག་སྟེར་བར།། ཡོང་[ཡོངས]ཤེས་ཀྱིས་ལ་རབ་དགའ་
སྐྱེད་ཅིག་དང༌།། ཤེས་[ཤིས]བརྗོད་གདངས་སྙན་བདག་གིས་བསྒྲོགས་པར་
བྱ། གང་གིས་ཞབས་སེན་ནོར་བུས་འོད་དཀར་ཅན།། སྤྱི་བོར་རེག་པའི་སྐལ་



༄༅།སྨན་བླ་བདེ་བར་གཤེགས་པ་བརྒྱད་ལ་སྟོང་མཆོད་འབུལ་ཚུལ།
211 །
བཟང་ཀུ་མུ་ཏ།། བཞད་ [ བཞེད] པའི་དཔལ་སྟེང་ལྷ་མིའི་སྟོན་པ་མཆོག །
ཐུབ་དབང་སྨྲ་བའི་ཟླ་བ་ལ་ཕྱག་འཚལ།། འཇམ་པའི་དབྱངས་དང་མཁན་ཆེན་
ཞི་བ་འཚོ། ཁྲི་སྲོང་ལྡེ་བཙན་ཇོ་བོ་ཡབ་སྲས་དང༌།། རྒྱལ་བ་གཉིས་པ་བློ་
བཟང་གྲགས་པ་སོགས།། རྩ་བ་བརྒྱུད་པའི་བླ་མ་མཆོག་རྣམས་ལ།། ལེགས་
ཚོགས་ཇི་སྙེད་མཆིས་པའི་བཀྲ་ཤིས་དེས།། ཁྱེད་ཀྱི་མི་མཐུན་རྒུད་པ་ཀུན་ཟད་
ཅིང་།། བདེ་ལེགས་ཡར་ངོའི་ཟླ་ལྟར་འཕེལ་གྱུར་ནས།། ཕུན་ཚོགས་དཔལ་ལ་
རོལ་བའི་བཀྲ་ཤིས་ཤོག ། རྒྱལ་བའི་ཉི་མ་གཞན་གྱིས་མ་ཐུལ་བ། མགོན་མེད་
ལྔ་བརྒྱའི་ཐ་མའི་འགྲོ་བ་ལ།། བདེན་ཚིག་སྨོན་ལམ་རྒྱ་མཚོའི་མཆོག་སྒྲུབ་པ།།
སྙིགས་མའི་མགོན་པོ་བདེ་གཤེགས་བདུན་རྣམས་ལ།། ལེགས་ཚོགས་ཇི་སྙེད་
མཆིས་པའི་བཀྲ་ཤིས་དེས།། ཁྱེད་ཀྱི་མི་མཐུན་རྒུད་པ་ཀུན་ཟད་ཅིང་།། བདེ་
ལེགས་ཡར་ངོའི་ཟླ་ལྟར་འཕེལ་གྱུར་ནས།། ཕུན་ཚོགས་དཔལ་ལ་རོལ་བའི་བཀྲ་
ཤིས་ཤོག། ཐུབ་པའི་དབང་པོའི་ལྗགས་ཡངས་པདྨོ་ལས།། ལེགས་འོང་ཤཱཀྱའི་
བསྟན་པའི་ ཐ་ མར་ ཡང༌།། རྨད་ བྱུང༌ བསྒྲུབས་ ན་ འགྲུབ་ པའི་ བདུད་ རྩིའི་
བཅུད།། ཟབ་དང་རྒྱ་ཆེ་མདོ་སྡེའི་རྒྱལ་པོ་ལ།། ལེགས་ཚོགས་ཇི་སྙེད་མཆིས་
པའི་བཀྲ་ཤིས་དེས།། ཁྱེད་ཀྱི་མི་མཐུན་རྒུད་པ་ཀུན་ཟད་ཅིང་།། བདེ་ལེགས་
ཡར་ངོའི་ཟླ་ལྟར་འཕེལ་གྱུར་ནས།། ཕུན་ཚོགས་དཔལ་ལ་རོལ་བའི་བཀྲ་ཤིས་
ཤོག། ཕྱོགས་བཅུའི་ཞིང་ན་སྨན་པའི་རྒྱལ་པོ་ཡི།། མཚན་ཙམ་འཛིན་དང་
སྟོན་པ་ བདེ་ གཤེགས་ ཀྱི། སྨོན་ལམ་ཁྱད་འཕགས་ རྒྱས་ པའི་ མདོ་ཆོག་ལ།།
ཐུགས་དམ་མཛད་པའི་རིགས་ཀྱིས་བུ་རྣམས་ལ།། ལེགས་ཚོགས་ཅི་སྙེད་མཆིས་
པའི་བཀྲ་ཤིས་དེས།། ཁྱེད་ཀྱི་མི་མཐུན་རྒུད་པ་ཀུན་ཟད་ཅིང་།། བདེ་ལེགས་
ཡར་ངོའི་ཟླ་ལྟར་འཕེལ་གྱུར་ནས།། ཕུན་ཚོགས་དཔལ་ལ་རོལ་བའི་བཀྲ་ཤིས་
ཤོག། བདེ་གཤེགས་ཐུགས་རྗེས་གཟུངས་མོས་ཏིང་འཛིན་དང་།། བདེན་ཚིག་
གིས་སྒྲུབ་རིན་ཆེན་ལས་གྲུབ་པ།། ཁམས་གསུམ་ལས་འདས་ དཀོན་མཆོག་
གསུམ་གྱི་གནས།། བདེ་བ་ཅན་དང་མཚུངས་པའི་ཞིང་མཆོག་ལ།། ལེགས་



212
༄༅།བདུད་རྩི་སྨན་གྱི་མདོ་ཆོག
ཚོགས་ཇི་སྙེད་མཆིས་པའི་བཀྲ་ཤིས་དེས། ཁྱེད་ཀྱི་མི་མཐུན་རྒུད་པ་ཀུན་ཟད་
ཅིང་།། བདེ་ལེགས་ཡར་ངོའི་ཟླ་ལྟར་འཕེལ་གྱུར་ནས།། ཕུན་ཚོགས་དཔལ་ལ་
རོལ་བའི་བཀྲ་ཤིས་ཤོག ། སྨན་བླའི་སྟོང་མཆོད་ཀྱི་ཆོ་ག་བསྒྲིག་པ་འདི་ནི་ཕ་ཀི་
ཤིན་རྒྱ་དང་མ་ལྕགས་མོ་ཐར་གཉིས་ཀྱི་དགེ་རྩར་དམིགས་ནས་སྐལ་ བཟང་
བསོད་ནམས་ཀྱིས་ཡོན་སྦྱར་ཏེ་རི་ཁྲོད་བཀྲ་ཤིས་ཆོས་སྡིངས་སུ་པར་དུ་བསྒྲུབས་
པའོ།། སརྦ་མངྒ་ལཾ།།



213
༄༅།།སྨན་བླ་མཆེད་བདུན་ལ་ཨ་རུ་རའི་སྟོང་
མཆོད་འབུལ་ཚུལ་འཆི་མེད་དཔལ་སྟེར་
ཞེས་བྱ་བ་བཞུགས་སོ།།
དྷརྨ་བཛྲ།
ཐུགས་རྗེ་རྣམ་རྒྱལ་གསེར་མདོག་ལས་འོངས་པའི།། ཀུན་ཕན་འཕྲིན་
ལས་སྨན་མཆོག་ཆབ་རྒྱུན་གྱིས།། ཉོན་མོངས་ནད་སེལ་སྨན་པའི་རྒྱལ་པོ་ལ།།
སྒོ་གསུམ་གུས་པ་ཆེན་པོས་ཕྱག་བགྱིའོ།། དེ་བཞིན་གཤེགས་པ་སྨན་གྱི་བླ་བིརྱའི་འོད་ཀྱི་
རྒྱལ་པོ་ལ་ཨ་རུ་ར་སྟོང་གི་མཆོད་པ་འབུལ་བར་འདོད་པས། རྟེན་དང་མཆོད་པ་གཞན་རྣམས་མདོ་ཆོག་
བཞིན་ལ། ཁྱད་པར་རྣམ་རྒྱལ་གསེར་མདོག་སོགས་ཨ་རུ་ར་སྟོང་སྣོད་གཅིག་གམ་སོ་སོར་བཀོད་པ་
མཛེས་བར་བཤམས། སྐྱབས་སེམས་སྔོན་དུ་འགྲོ་བས། མཆོག་བདེན་རྒྱལ་བ་སྲས་བཅས་
བྱིན་རླབས་དང་།། ཚོགས་གཉིས་མངའ་ཐང་ཆོས་དབྱིངས་དག་པའི་མཐུས།།
ཞིང་འདིར་བདེ་བ་ཅན་ལྟར་སྣོད་བཅུད་ཀྱི། སྲིད་ཞིའི་ཕུན་ཚོགས་འདོད་
དགུས་ འབྱོར་ གྱུར་ ཅིག ། རིན་ ཆེན་ ས་ གཞི་ ལྗོན་ ཤིང༌ ཆུ་ མཚོས་ བརྒྱན།།
གསེར་དངུལ་མུ་ཏིག་བྱེ་མ་སྦྲམ་བུར་བརྡལ།། མེ་ཏོག་གཅལ་བཀྲམ་ཙན་དན་
དྲི་བསུང་ལྡང་།། ལྷ་མིའི་ལོངས་སྤྱོད་ཀུན་བཟང་མཆོད་པས་ཁྱབ། དེར་ནི་
ཡིད་འོང་ནོར་བུའི་ཕོ་བྲང་དབུས། པདྨ་སེར་ཁྲིར་རྒྱལ་བ་སྲས་བཅས་རྣམས།།
བཞུགས་ནས་གཟུངས་རིག་མོས་སྟོབས་ཀྱིས་ བསྐྲུན་པའི།། མཆོད་སྤྲིན་ རྒྱུ་
མཚོས་གང་ཞིང་སྤྱོད་གྱུར་ཅིག ། སྙིགས་མའི་མགོན་པོ་བརྩེ་ལྡན་བདེ་གཤེགས་
བདུན།། ཐུབ་དབང་དམ་ཆོས་བྱང་སེམས་བཀའ་སྡོད་བཅས།། བདག་སོགས་



214
༄༅།བདུད་རྩི་སྨན་གྱི་མདོ་ཆོག་
སྐྱོབས་ཕྱིར་ མགོན་ དཔུང་ གཉེན་ དུ།། སྤྱན་ འདྲེན་ འདིར་ གཤེགས་ གདན་
འཛོམ་བྱིན་རླབས་མཛོད། བཅོམ་ ལྡན་ གདན་ འཛོམ་ཆེན་ པོ་ དགོངས་ སུ་
གསོལ། བདེ་གཤེགས་བདུན་གྱི་སྔོན་གྱི་སྨོན་ལམ་དག ། ཤཱཀྱའི་བསྟན་པ་ལྔ་
བརྒྱའི་ཐ་མ་ལ།། འགྲུབ་པར་གྱུར་བ་ཞལ་གྱིས་བཞེས་པ་བཞིན།། བདག་ལ་
བདེན་པ་མངོན་སུམ་བསྟན་དུ་གསོལ།། མཚན་ལེགས་རིན་ཆེན་གསེར་བཟང་
མྱ་ངན་མེད། ཆོས་བསྒྲགས་མངོན་མཁྱེན་སྨན་བླ་ཤཱཀྱ་ཐུབ།། རྒྱ་ཆེན་སྨོན་
ལམ་ཡོངས་སུ་རྫོགས་པ་ཡི། བདེ་བར་གཤེགས་པ་བརྒྱད་ལ་ཕྱག་འཚལ་ལོ།།
དངོས་བཤམས་གཟུངས་རིག་མོས་སྟོབས་ཀྱིས་སྤྲུལ་པའི། མཆོད་ཚོགས་སྤྱི་
དང་ནད་ སེལ་སྨན་གྱི་མཆོག ། ཨ་རུ་ ར་ འདི་ བདག་ སོགས་འགྲོ་རྣམས་ ཀྱི།།
ནད་ཀུན་ཞི་ཕྱིར་བརྩེ་ལྡན་ཁྱེད་ལ་འབུལ།། ཏདྱ་ཐཱ། ཨོཾ་བྷི་ཥ་ཚེ་བྷི་ཥ་ཛེ། མ་
ཧ་བྷི་ཥ་ཛེ་གྷོ་ཥ་ཛེ། རཱ་ཛ་ས་མུངྒ་ཏེ་སྭཱཧཱ། བདེ་བར་གཤེགས་པ་བརྒྱད་ཀྱི་
ཐུགས་རྗེ་དང་སྨོན་ལམ་གྱི་མཐུས།། བདག་དང་དམིགས་ཡུལ་འདི་དག་གིས་
ནད་དང་ སྡུག་བསྔལ་ ཐམས་ ཅད་ད་ ལྟ་ ཉིད་དུ་ཞི་བར་ གྱུར་ ཅིག ། སླར་ཡང་
མཚན་ལེགས་རིན་ཆེན།། ཞེས་པ་ནས་ཞི་གྱུར་ཅིག་ཅེས་པར་སྔར་བཞིན་བརྗོད་པ་དེའང་
ལོང་ལོངས་པ་བྱ། ཕྱག་དང་བསྐོར་བ་བྱེད་ན། སྒྲུབ་གྲོགས་གཞན་གྱིས་སྒྲུབ་པས་འཐུས་སོ།། མཇུག་
ཏུ་མཚན་ལེགས་ རིན་ཆེན་ཞེས་ པ་ནས་ ཕྱག་ འཚལ་ ལོ།། ཞེས་ པའི་ འཕྲོད་ དངོས་
བཤམས་གཟུངས་རིག་མོས་སྟོབས་ཀྱིས་སྤྲུལ་པའི།། མཆོད་ཚོགས་ཀུན་འབུལ་
སྡིག་ལྟུང་ ཐམས་ ཅད་ བཤགས།། དགེ་ལ་ ཡི་ རངས་ བསྐུལ་ ཞིང་ གསོལ་ བ་
འདེབས།། འདིས་མཚོན་དགེ་བ་བྱང་ཆུབ་ཆེན་པོར་བསྔོ།། མ་འབྱོར་བ་དང་
ཉམས་པ་དང་། གང་ཡང་བདག་རྨོངས་བློ་ཡིས་ནི།། བགྱིས་པ་དང་ནི་བགྱིད་
སྩལ་གང་།། དེ་ཡང་བཟོད་པར་མཛད་དུ་གསོལ།། ལྷག་པ་དང་ནི་ཆད་པ་
དང་།། ཆོ་གའི་ཡན་ལག་ཉམས་པ་དང༌།། བདག་གིས་བརྗེད་ངས་ཅི་མཆིས་
པ།། དེ་ཡང་བཟོད་པར་མཛད་དུ་གསོལ། ཁྱོད་ཀྱིས་སེམས་ཅན་དོན་ཀུན་
མཛད། རྗེས་སུ་མཐུན་པའི་དངོས་གྲུབ་སྩོལ།། སངས་རྒྱས་ཡུལ་དུ་གཤེགས་



༄༅།སྨན་བླ་མཆེད་བདུན་ལ་ཨ་རུ་རའི་སྟོང་མཆོད་འབུལ་ཚུལ།
215
ནས་ཀྱང་།། སླར་ཡང་ཐུགས་རྗེས་འབྱོན་པར་མཛད།། ཅེས་པས་བཟོད་གསོལ་དང་
གཤེགས་གསོལ་བྱ། དེ་ནས། ཚོགས་ཀྱི་ཞིང་ལ་སྨན་ཕུལ་མཐུས།། རྫས་སྔགས་སྨན་
རྣམས་སྟོབས་ནུས་རྒྱས།། ནད་ཀྱིས་མནར་ཀུན་སྡུག་བསྔལ་ལས།། རྒྱུན་སྒྲོལ་
བདེ་ལ་སྤྱོད་པར་ཤོག ། ཀུན་ཀྱང་སྒྲིབ་གཉིས་ནད་ལས་གྲོལ།། སྨན་གྱི་བླ་མའི་
གོ་འཕང་ཐོབ།། མགོན་སྐྱབས་མེད་པའི་འགྲོ་བ་ཀུན།། ཐུགས་རྗེ་སྨན་གྱིས་
ཚིམ་བྱེད་ཤོག ། ཅེས་སྨོན་ལམ་དང་། མཁའ་ཁྱབ་རྒྱལ་བའི་སྤྲིན་ཕུང་ལས་འོངས་
པའི།། བྱིན་རླབས་དངོས་གྲུབ་བདུད་རྩིའི་ཆར་གྱི་རྒྱུན།། གདུལ་བྱའི་བསོད་
ནམས་འབྲུག་སྒྲས་བསྐུལ་བ་ལས།། རྟག་ཏུ་འབབ་པའི་བཀྲ་ཤིས་ རབ་ རྒྱས་
ཤོག ། ཅེས་ཤིས་པ་བརྗོད་པས་མཐའ་བརྒྱན་པར་བྱའོ།། ཞེས་པ་འདི་ནི་རང་ཉིད་བྲོ་འཚལ་སྐབས་མོ་
ཕྱུ་མཁན་འགའ་ཞིག་གིས་ཨ་རུ་རའི་སྟོང་མཆོད་དགོས་ཚུལ་ཟེར་བ་ལ། དེ་འདྲའི་ཆོ་གའི་ཁུངས་མ་
མཐོང་ནའང་། སྨན་བླ་མཆེད་བདུན་ལ་ཨ་རུ་ར་སྟོང་མཆོད་བར་ཕུལ་དུ་མི་རུང་བ་མ་ཡིན་པ་ཙམ་ལ་
བསམ་ནས། དྷརྨ་བཛྲ་གྱིས་བློ་བཟང་པོ་བྲིས་པའོ།།



216
༄༅།། སྨན་བླའི་ཚོགས་མཆོད་བྱ་ཚུལ་འདོད་དགུའི་
འབྱུང་གནས་ཞེས་བྱ་བ་བཞུགས་སོ།།
ཆོས་འཕེལ་རྒྱ་མཚོ།
ན་མོ་གུ་རུ་བོ་ཁ་ཕྱེ། འདིར་སྨན་བླ་བདེར་གཤེགས་མཆེད་བདུན་ལ་
ཚོགས་མཆོད་འབུལ་བའི་རིམ་པ་ནི། དེ་ལ་ཚོགས་མཆོད་ཅེས་པ་ནི་གཞན་པའི་
མཆོད་པ་ཙམ་མིན་པར་མཆོད་པ་ཁྱད་པར་བ་ཞིག་ལ་བྱ་བས་མདོ་ལུགས་རྐྱང་
པའི་དབང་དུ་བྱས་ནས་ཚོགས་མཆོད་འབུལ་ཚུལ་ཡོད་པར་མ་ངེས་ལ་དེ་ཡང་བླ་
མཆོད་ཚོགས། སྒྲོལ་མའི་ཚོགས། ཐུགས་རྗེ་ཆེན་པོའི་ཚོགས་སོགས་ཡོད་ཀྱང༌།
དེ་དག་ཀྱང་བླ་མེད་དང་འབྲེལ་བ་ཤ་སྟག་ཡིན་ཞིང༌། བྱ་རྒྱུད་རྐྱང་བའི་ཚོགས་
ཀྱི་དཔེ་ཞིག་བདག་གི་འདྲེན་བྱེད་ཀྱི་ཡུལ་དུ་མ་གྱུར། དེས་ན་ད་རེས་ཀྱང་བླ་
མེད་དང་འབྲེལ་བར་བྱ་དགོས་པས། སྐད་ཅིག་ཀྲོང་བསྐྱེད། ཚོགས་དང་
མཆོད་པ་བྱིན་རླབས་རྣམས་ཀྱང་བླ་མེད་ལྟར་བརྗོད་པ་ལ། སྨན་ཆོག་ཡོངས་སུ་
རྫོགས་ནས་གཟུངས་ཀྱི་མཇུག་དེར། རང་ཉིད་སྐད་ཅིག་གིས་དཔལ་རྡོ་རྗེ་
འཇིགས་བྱེད་ཞལ་གཅིག་ཕྱག་གཉིས་ཀྱིས་གྲི་གུག་དང་ཐོད་པ་འཛིན་པ་ཡུམ་
དང་བཅས་ པའི་ སྐུར་ བཞེངས་ པར་ གྱུར། ཞེས་ སྐད་ ཅིག་ ཀྲོང་ བསྐྱེད་ བྱ།
མཆོག་བདེན་རྒྱལ་བ་སྲས་བཅས་བྱིན་རླབས་དང༌།། ཚོགས་གཉིས་མངའ་ཐང་
ཆོས་དབྱིངས་དག་པའི་མཐུས།། ཞིང་འདི་བདེ་བ་ཅན་ལྟར་སྣོད་བཅུད་ཀྱི།།
སྲིད་ཞིའི་ཕུན་ཚོགས་འདོད་དགུས་འབྱོར་གྱུར་ཅིག



སྨན་བླའི་ཚོགས་མཆོད་བྱ་ཚུལ།
217
མཆོད་པ་བྱིན་རླབས་ནི། ངོ་བོ་ཟག་པ་མེད་པའི་ཡེ་ཤེས་ལ།། རྣམ་པ་མཆོད་
ཚོགས་དམ་རྫས་སྤྱན་གཟིགས་བཅས།། མཆོད་ཡུལ་རྣམས་ལ་ཟད་མེད་བདེ་
སྟེར་བས། བྱེད་ལས་ཁྱད་པར་གསུམ་དང་ལྡན་པར་གྱུར། ཨོཾ་ཨཱཿ ཧཱུཾ། ལན་
མང་དུ་བརྗོད། དེ་ནས་ཚོགས་འབུལ་ཡུལ་སྤྱན་འདྲེན་པ་ལ་སྤྱིར་སྤྱན་འདྲེན་པ་ནི། ཐུགས་རྗེ་
བདག་ ཉིད་རྩ་བརྒྱུད་བླ་མ་དང་།། ཡི་དམ་ལྷ་ཚོགས་སྐྱབས་གནས་དཀོན་
མཆོག་གསུམ།། དཔའ་བོའི་མཁའ་འགྲོ་ཆོས་སྐྱོངས་སྲུང་མའི་ཚོགས།། སྤྱན་
འདྲེན་ཚོགས་ཀྱི་གནས་འདིར་གཤེགས་སུ་གསོལ།། ཁྱད་པར་དུ་སྤྱན་འདྲེན་པ་ནི།
བཀའ་དྲིན་མཉམ་མེད་རྩ་བའི་བླ་མ་དང་།། ཤཱཀྱའི་རྒྱལ་པོ་འཇམ་དབྱངས་ཞི་
འཚོ་སོགས། ཟབ་མོའི་མདོ་འདི་ཕྱག་མཚན་བཞེས་པ་ཡིས།། དངོས་བརྒྱུད་བླ་
མའི་ཚོགས་ རྣམས་ གཤེགས་ སུ་ གསོལ།། ཉམས་ ཐག་ འགྲོ་ རྣམས་ སྒྲོལ་ བའི་
ཐུགས་རྗེ་ ཅན།། བདེར་ གཤེགས་ བདུན་ དང༌ ཐུབ་ དབང༌ དམ་ པའི་ ཆོས།།
འཇམ་དཔལ་སྐྱབས་གྲོལ་གསང་བདག་ཚངས་དབང་དང༌།། རྒྱལ་ཆེན་གནོད་
སྦྱིན་འཁོར་བཅས་གཤེགས་སུ་གསོལ།། ལྷ་མིའི་ལོངས་སྤྱོད་ཀུན་བཟང་མཆོད་
པའི་ཚོགས།། དེར་ནི་ཡིད་འོང་ནོར་བུའི་ཕོ་བྲང་དབུས། པདྨ་སེང་ཁྲིར་རྒྱས་
པ་སྲས་བཅས་རྣམས།། ཞབས་སེན་འོད་ཆགས་བརྟན་པར་བཞུགས་ནས་ནི།།
རྣལ་འབྱོར་བདག་ལ་འདོད་དགུའི་དངོས་གྲུབ་སྩོལ།། དེ་ནས་ཡིག་བརྒྱ་བཟླ་བཞིན་
ཚོགས་གཏོར་གྱི་སྟོད་ཀྱི་ཆ་དེ་ཆ་ལྔར་བགོས་ནས་ཆ་དང་པོ་ཚོགས་རྫས་དང་མཐོར་བོར་བཏེགས་ཏེ། ཨེ་
མ་ཧོ་ཏིང་འཛིན་སྔགས་དང་ཕྱག་རྒྱུ་ཡིས།། བདེན་པའི་མཐུ་ཡིས་ཚོགས་མཆོད་དམ་པ་འདི།། ཐུགས་
རྗེ་བདག་ཉིད་རྩ་རྒྱུད་བླ་མ་དང་།། ཡི་དམ་ལྷ་ཚོགས་སྐྱབས་གནས་དཀོན་མཆོག་གསུམ།། དཔའ་བོ་
མཁའ་འགྲོ་ཆོས་སྐྱོངས་སྲུང་མའི་ཚོགས།། སྐྱབས་གསུམ་ཀུན་འདུས་རྣམས་ལ་མཆོད་པར་འབུལ།།
བཞེས་ནས་བདག་གཞན་མ་ལུས་ཚོགས་རྫོགས་ནས།། འདོད་དགུའི་ཆར་ཆེན་བདག་ལ་དབབ་ཏུ་
གསོལ།། ཞེས་སྤྱིར་ཕུལ་ནས་ཁྱད་པར་དུ་བདེར་གཤེགས་མཆེད་བརྒྱད་འཁོར་བཅས་ལ་འབུལ་བ་ནི།།
ཨེ་མ་ཧོ་ཏིང་འཛིན་སྔགས་དང་ཕྱག་རྒྱ་ཡིས།། བདེན་པའི་མཐུ་ཡིས་ཚོགས་མཆོད་དམ་པ་
འདི།། བླ་མ་ཡི་དམ་ཞི་ཁྲོའི་ལྷ་ཚོགས་དང༌།། མཆོད་པར་འབུལ། ཁྱད་པར་བདེ་
བར་གཤེགས་ པ་ མཆེད་ བརྒྱད་ སོགས།། ་ དམ་ ཆོས་ དཀོན་ མཆོག་ བྱང་ཆུབ་



218
༄༅།།བདུད་རྩི་སྨན་གྱི་མདོ་ཆོག
སེམས་དཔའི་ཚོགས།། སུམ་ཁྲི་དྲུག་སྟོང་བཅས་ལ་མཆོད་པར་འབུལ།། བཞེས་
ནས་སྒྲིབ་གཉིས་བྱང་ཞིང་ཚོགས་རྫོགས་ནས།། དུག་གསུམ་ཉེས་བརྒྱའི་ནད་
རྣམས་ཞི་བར་ཤོག། ཚོགས་ཕུལ་གསུམ་པ་ཆོས་སྐྱོངས་སྲུང་ཚོགས་ལ་འབུལ་བ་ནི།། ཨེ་མ་ཧོ་ཏིང་
འཛིན་སྔགས་དང་ཕྱག་རྒྱ་ཡིས།། བདེན་པའི་མཐུ་ཡིས་ཚོགས་མཆོད་དམ་པ་
འདི།། མྱུར་མཛད་མགོན་དང་རྣམ་སྲས་ལས་གཤིན་སོགས།། ཆོས་སྲུང་སྤྱི་
དང་ཚངས་དབང་རྒྱལ་ཆེན་བཞི། གནོད་སྦྱིན་སྡེ་དཔོན་ཆེན་པོ་བཅུ་གཉིས་
དང་།། ཞིང་བློན་སྡེ་དགུ་འཁོར་དང་བཅས་ལ་འབུལ།། བཞེས་ནས་འགལ་
རྐྱེན་བར་གཅོད་ཀུན་ཞི་ཞིང༌།། གདོན་བགེགས་འབྱུང་བོའི་ཉེར་འཚེ་བཟློག་
པར་མཛོད།། ཚོགས་ཕུལ་བཞི་བ་རིགས་དྲུག་སྤྱི་དང་བྱེ་བྲག་ལ་འབུལ་བ་ནི།། ཨེ་མ་ཧོ་ཏིང་
འཛིན་སྔགས་དང་ཕྱག་རྒྱ་ཡིས།། བདེན་པའི་མཐུ་ཡིས་ཚོགས་མཆོད་དམ་པ་
འདི།། དྲིན་ཅན་མར་གྱུར་རིགས་དྲུག་མགྲོན་རྣམས་དང་།། བུ་ལོན་ཤ་མཁོན་
གཉེར་བ་རྣམས་ལ་འབུལ།། བཞེས་ནས་སོ་སོའི་སྡུག་བསྔལ་ལས་གྲོལ་ནས།།
ལན་ཆགས་དག་ཀྱང་ཤ་མཁོན་བྱང་གྱུར་ཅིག ཚོགས་ལ་ལོངས་སྤྱོད་པ་ནི། ཨེ་མ་ཧོ་ཀུན་
ཏུ་བཟང་པོའི་ཚོགས་མཆོད་འདི། སྣང་བ་ཆུ་ནང་ཟླ་བའི་རོལ་གར་བཞིན།།
ངོ་བོ་ཆོས་ཉིད་ཀུན་བསལ་དག་ པའི་གཤེས།། སྣང་ སྟོང་དབྱེར་མེད་འདོད་
དགུའི་ཚོགས་ལ་རོལ། ཧཱུྃ་མ་དག་འཁྲིལ་བའི་སྣང་བ་དབྱིངས་སུ་དག། དག་
པ་ལྷ་ཡི་འཁོར་ལོར་རྒྱུན་དུ་འབྱམས།། ཟག་མེད་འདོད་ཡོན་མཆོད་པའི་སྤྲིན་
ཕུང་འཁྲིགས།། ཨ་ལ་ལ་སྟེ་བདེ་སྟོང་རོ་ཡིས་ཚིམ།། ཞེས་བརྗོད་དེ་ཚོགས་ལ་ཚིམ་པར་
རོལ་ཞིང་ལྷག་མ་བསྡུས་ནས།། ཨོཾ་ཨཱ༔ ཧཱུྃ། ལན་གསུམ་གྱིས་བྱིན་གྱིས་བརླབས་ལ། ཨེ་མ་ཧོ་ཏིང་
འཛིན་སྔགས་དང་ཕྱག་རྒྱ་ཡི།། བདེན་པའི་མཐུ་ཡིས་ཚོགས་ལྷག་དམ་པ་འདི།།
ལྷག་མ་ལ་དབང་འབྱུང་བོ་རྣམས་ལ་འབུལ།། ངོམས་ཤིང་ཕན་པའི་སེམས་དང་
ལྡན་པར་ཤོག། རྣལ་འབྱོར་དཔོན་སློབ་འཁོར་བཅས་ལ།། ནད་མེད་ཚེ་དང་
དབང་ཕྱུག་དང་།། དཔལ་དང་ལོངས་སྤྱོད་འབྱོར་བ་ཕུན་སུམ་ཚོགས།། ཡིད་
ལ་འདོད་པ་ཀུན་འགྲུབ་ཤོག། སྤྲོ་ན་སྙན་གསན་སོགས་ཀྱང་བྱའོ།། ཞེས་སྨན་བླའི་ཚོགས་



༄༅།སྨན་བླའི་ཚོགས་མཆོད་བྱ་ཚུལ།
219
མཆོད་བྱ་ཚུལ་འདོད་དགུའི་འབྱུང་གནས་ཞེས་བྱ་བ་འདི་ནི་ཚེ་རིག་སྨྲ་བ་བསོད་ནམས་རབ་བརྟན་གྱིས་
ནན་ཏན་དུ་མས་བསྐུལ་བ་ལ་བརྟེན་ནས། དགེ་སློང་ཆོས་འཕེལ་རྒྱ་མཚོས་བྲིས་པའོ། དགེ་ལེགས་
འཕེལ།། །། །



220
༄༅།།བདེ་བར་གཤེགས་པ་མཆེད་བརྒྱུད་དམ་ཆོས་བྱང་
སེམས་དང་བཅས་པའི་ཐུགས་དམ་བསྐུལ་ཞིང་སྨོན་
ལམ་བདབ་པ་དོན་གཉིས་མྱུར་འགྲུབ་བཞུགས་སོ།།
སྒྲ་བརྒྱ།
ཨོཾ་ན་མོ་མ་ཧ་གུ་རུ་བྷི་ཥ་ཛ་ཡེ། བཅོམ་ལྡན་སྨན་གྱི་བླ་མའི་སྐུ་གཟུགས་
སོགས་བཤམས་པའི་མདུན་དུ་ཅི་འབྱོར་བས་མཆོད་པ་ཕུལ་ལ་ཐོག་མར་འདི་
ལྟར། ན་མོ༔ བདག་དང་མ་གྱུར་འགྲོ་བ་སེམས་ཅན་རྣམས། ཕྱོགས་བཅུའི་
བདེ་གཤེགས་བཅོམ་ལྡན་སྨན་བླ་དང་། དབྱེར་མེད་བླ་མ་མཆོག་ལ་སྐྱབས་སུ་
མཆི། སྔོན་ ལས་ འཕྲལ་ སྐྱེན་ ནད་ ལས་ སྐྱབས་ ཏུ་ གསོལ། ལན་ གསུམ། ཧོ།
མཁའ་མཉམས་སེམས་ཅན་ནད་དང་སྡུག་བསྔལ་ལས། གྲོལ་བར་བྱ་ཕྱིར་སྨན་
བླའི་གོ་འཕང་བསྒྲུབ། གང་ འདུལ་དམ་ཆོས་ བདུད་རྩིའི་སྨན་མཆོག་ གིས།
མཐའ་ཡས་འགྲོ་ཀུན་ནད་ལས་གྲོལ་གྱུར་ཅིག ལན་གསུམ། རྒྱལ་བ་སྲས་དང་
བཅས་པའི་བདེན་པ་དང་ཚོགས་གཉིས་ཡོངས་རྫོགས་ཆོས་དབྱིངས་དག་པའི་
མཐུས། ཡོན་ཏན་ཕུན་ཚོགས་བལྟ་ན་སྡུག་པའི་ཞིང་། བཀོད་པ་རབ་རྫོགས་
ལྔ་ལྡན་འཇའ་འོད་ཀློང་། སེང་ཁྲི་པད་ཟླར་བདེ་གཤེགས་སྲས་བཅས་བཞུགས།
མཚན་ཙམ་ཐོས་པའི་ངན་འགྲོའི་སྡུག་བསྔལ་ལས། སྐྱོབ་མཛད་བདེ་གཤེགས་
བརྒྱད་དང་དེ་སྲས་ལ། ཕྱག་འཚལ་སྐྱབས་ སུ་ མཆིའོ་ཐུག་རྗེས་ཟུངས། སྒོ་
གསུམ་ལོངས་སྤྱོད་དགེ་བའི་རྩ་བས་མཆོད། མི་དགེ་སྡིག་པ་ཅི་བགྱིས་འགྱོད་
པས་བཤགས། དུས་གསུམ་དགེ་བ་ཀུན་ལ་རྗེས་ཡི་རང་། ཟབ་རྒྱས་ཐེག་ཆེན་



༄༅།བདེ་གཤེགས་མཆེད་བརྒྱད་བྱང་སེམས་དང་བཅས་པའི་ཐུགས་བསྐུལ་སྨོན་ལམ། 221
ཆོས་འཁོར་ བསྐོར་ བ་ དང༌། མྱ་ ངན་ མི་ འདའ་ ཡུན་ རིང༌ བཞུགས་གསོལ་
འདེབས། འགྲོ་ཀུན་བླ་མེད་བྱང་ཆུབ་ཆེན་པོར་བསྔོ། རྒྱལ་བ་རྣམས་ཀྱི་བྱང་
ཆུབ་སྤྱོད་པ་དང་། ཐབས་མཁས་སྨོན་ལམ་ཁྱད་པར་ཚད་མེད་ཅིང་། །སྟོབས་
བཅུ་བསྙེས་པའི་བདེན་པ་ཆེན་པོ་ཡིས། ཇི་ལྟར་སྨོན་ལམ་ཡོངས་སུ་འགྲུབ་པར་
ཤོག
བདེ་གཤེགས་བརྒྱད་ཀྱི་མཚན་རྒྱས་པར་བརྗོད་ པའམ་ བསྡུ་ ན་ བཅོམ་ ལྡན་ འདས་ དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བདེ་
བར་གཤེགས་པ་མཆེད་རྒྱུད་སྲས་དང་བཅས་པ་ལ་ཕྱག་འཚལ་ལོ་མཆོད་དོ་
སྐྱབས་སུ་མཆིའོ། ལན་བདུན་བརྗོད་རྩོད་པའི་དུས་མཐར་མགོན་མེད་ གྱུར་ བ་
རྣམས། སྙིང་རྗེ་ཆེན་པོའི་ཐུགས་ཀྱི་ཡོངས་བཟུང་ནས། བདེ་གཤེགས་བརྒྱད་
ཀྱིས་སྨོན་ལམ་གང་བཏབ་པ། ཐམས་ཅད་མ་ལུས་བདག་གིས་འགྲུབ་པར་ཤོག
འདྲེན་པ་རྣམས་ཀྱི་ཡོངས་སུ་མ་བཟུང་བར། ཤིན་ཏུ་དམུ་རྒོད་གྱུར་བའི་འགྲོ་
བ་ཡི། འདྲེན་པར་བདག་གྱུར་བདག་མིང་ཐོས་པས་ཀྱང་། ཐེག་གསུམ་ལམ་
ལས་ཕྱིར་མི་ལྡོག་གྱུར་ཅིག ཅི་ཙམ་ལོག་སྲེད་ཅན་གྱི་འགྲོ་བ་རྣམས། བདག་
གིས་དགེ་སེམས་གཅིག་ཙམ་བསྐྱེད་ནུས་ཤིང༌། དེ་ཡིས་ཕར་ཕྱིན་དྲུག་པོ་མྱུར་
རྫོགས་ནས། བླ་མེད་བྱང་ཆུབ་གོ་འཕང་ཐོབ་གྱུར་ཅིག མདོར་ན་བདག་གི་
ཐབས་མཁས་སྣ་ཚོགས་ཀྱིས། དུས་གསུམ་གཤེགས་པའི་རྒྱལ་བ་སྲས་བཅས་
ཀྱིས། ཐུགས་བསྐྱེད་སྨོན་ལམ་མཛད་ཕྲིན་ཀུན་འགྲུབ་སྟེ། འཁོར་བའི་རྒྱ་མཚོ་
ཡོངས་སུ་ སྟོངས་ པར་ ཤོག ལྔ་བརྒྱའི་ཐ་མར་གྱུར་ པའི་ སེམས་ ཅན་རྣམས།
ཉོན་མོངས་ནད་དང༌སྡུག་བསྔལ་གྱིས་ གདུང་ཚེ། བདེ་ གཤེགས་ བརྒྱད་ཀྱི་
ཐུགས་བསྐྱེད་ཅི་འདྲ་བར། དེ་འདྲ་ཁོ་ནར་ བདག་ སོགས་འགྱུར་བར་ཤོག
བདག་ནི་བྱང་ཆུབ་མ་ཐོབ་བར་དུ་ཡང་། སྡིག་སྒྲིབ་ཀུན་ཟད་ངན་འགྲོར་མི་
ལྟུང་ཞིང༌། མཐོ་རིས་ཡོན་ཏན་བདུན་གྱི་རྟག་ཏུ་འབྱོར། ཚེ་རབས་དྲན་ཞིང་
བྱང་ཆུབ་སེམས་ལྡན་ཤོག འཆི་འཕོས་ནས་ཀྱང་བིཌཱུརྨ་སྣང་སོགས། རྫོགས་



222
༄༅།བདུད་རྩི་སྨན་གྱི་མདོ་ཆོག
པའི་སངས་ རྒྱས་ བདུན་ གྱི་ཞབས་དྲུང་དུ། བརྫུས་ཏེ་སྐྱེས་ནས་ལུང་བསྟན་
མཆོག་ཐོབ་ཅིང༌། ཚད་མེད་བྱང་ཆུབ་སྤྱོད་ལ་འཇུག་པར་ཤོག མ་རིག་མུན་
སེལ་སྒྲོན་མའི་མཆོག སྡུག་བསྔལ་ནད་སེལ་སྨན་གྱིས་ཕུལ། དམ་ཆོས་དཀོན་
མཆོག་ཐམས་ཅད་ལ། ཕྱག་འཚལ་མཆོད་ཅིང་སྐྱབས་སུ་མཆི། ཞེས་ལན་བདུན་
དམ་ཆོས་ དཀོན་ མཆོག་ བདེན་ པའི་ བྱིན་བརླབས་ [ རླབས] ཀྱིས། བདག་
སོགས་དེངས་ནས་ཚེ་རབས་ཐམས་ཅད་དུ། རྒྱལ་བ་ཀུན་གྱིས་དམ་ཆོས་མ་ལུས་
པ། རྒྱལ་བའི་དགོངས་པ་ཅི་བཞིན་འགྲུབ་གྱུར་ཅིག འཇམ་དཔལ་སྐྱབས་
གྲོལ་ཕྱག་ན་རྡོ་རྗེ་དང༌། བྱང་ཆུབ་སེམས་དཔའ་འཁོར་ཚོགས་རྒྱ་མཚོ་ལ། མི་
ཕྱེད་གུས་པས་ཕྱག་འཚལ་སྐྱབས་སུ་མཆི། བསམ་དོན་ཆོས་བཞིན་འགྲུབ་པར་
བྱིན་གྱིས་རློབས། དེ་ནས་ཨོཾ་ན་མོ་བྷ་ག་ཝ་ཏེ་བྷི་ཥ་ཛེ་གུ་རུ་བཻཌཱུརྱ་བྷ་རཱ་ཛཱ་ཡ་ཏ་
ཐཱ་ག་ཏ་ཡ་ཨཌྷ་ཏེ་སམྨཀཾ་བུདྡྷཱ་ཡ། ཏདྱ་ཐཱ། ཨོཾ་བྷི་ཥ་ཛེ་བྷི་ཥ་ཚེ་མ་ཧཱ་བྷི་ཥ་ཙེ།
བེ་[བྷི ] ཥ་ཛེ་ར་ཛཱ་ཡ། ས་མུངྒ་ཏེ་སྭཱཧཱ། སོགས་བཟླས་དེ་ལྟར་བདེ་གཤེགས་
བརྒྱད་དང་དམ་ པའི་ཆོས། བྱང་སེམས་འཕགས་ཚེགས་བརྒྱུད་པར་བཅས་
རྣམས་ལ། གསོལ་བཏབ་ཕྱག་མཆོད་ཐུགས་དམ་བསྐུལ་བའི་མཐུས། བདག་
སོགས་གསོ་རིག་གནས་ལ་མོས་རྣམས་ཀྱིས། དྲང་སྲོང་བརྒྱུད་པ་ཟིན་པར་བྱིན་
གྱིས་རློབས། ཁྱད་པར་ནད་དང་གཉེན་པོ་སྤྲོད་པའི་ཚེ། བདག་ཡིད་བདེ་
གཤེགས་ཐུགས་ཀྱིས་མངོན་ཤེས་ཀྱིས། ནད་ཀྱི་རྒྱུ་རྐྱེན་ངོ་བོ་གསལ་མཐོང་ནས།
གསོ་ཚུལ་ལག་ལེན་མ་ལུས་འཁྲུལ་མེད་པར། དཔལ་ལྡན་རྒྱུད་ཀྱི་དགོངས་དོན་
ཇི་བཞིན་རྟོགས། རོ་ནུས་ཞུ་རྗེས་སྦྱོར་བའི་སྨན་རྣམས་ལ། ཚད་ལྡན་ནུས་
མཐུ་འབྱུང་བར་བྱིན་གྱིས་རློབས། འཕེལ་ཟད་འཁྲུགས་པའི་ནད་དང་འཕྲད་
པའི་ཚེ། བདེ་གཤེགས་བྱིན་རླབས་ནུས་བཅུད་ ལྡན་ པའི་སྨན། རེག་ཚད་
རྣམས་གྲོལ་ཨ་མྲྀ་ཏར་གྱུར་ནས། འགྲོ་ཀུན་རྒྱུ་འབྲས་ནད་ལས་གྲོལ་གྱུར་ཅིག
བདག་དང་མཐའ་ཡས་སེམས་ ཅན་ཐམས་ཅད་ཀྱི། ལུས་ཟུངས་ཁམས་དྲུག་
བདེ་བ་རྒྱས་པ་དང་། ཚེ་རིང་ནད་མེད་དལ་འབྱོར་དོན་དང་ལྡན། རྟག་ཏུ་



༄༅།བདེ་གཤེགས་མཆེད་བརྒྱད་བྱང་སེམས་དང་བཅས་པའི་ཐུགས་བསྐུལ་སྨོན་ལམ། .223
བདེ་སྐྱིད་ལྡན་པར་བྱིན་གྱིས་རློབས། མ་གྱུར་མཁའ་མཉམ་འགྲོ་བ་སེམས་ཅན་
ཀུན། སྡུག་བསྔལ་འཁོར་བའི་ཆུ་བོ་ལས་བརྒལ་ནས། ས་དང་ལམ་གྱི་ཡོན་
ཏན་རབ་རྫོགས་སྟེ། ཀུན་མཁྱེན་རྒྱལ་བའི་གོ་འཕང་མྱུར་ཐོབ་ཤོག། བདག་ནི་
མ་འོངས་སྐྱེ་བ་ཐམས་ཅད་དུ། བར་ཆད་མེད་པར་གསོ་རིག་མཐར་ཕྱིན་ནས།
བདག་རྒྱུད་ནད་གདོན་སྡིག་སྒྲིབ་ཀུན་དག་སྟེ། སྨན་པའི་རྒྱལ་པོའི་ཞབས་དྲུང་
སྐྱེ་བར་ཤོག། རྨད་བྱུང་སྲས་བཅས་རྒྱལ་བའི་བྱིན་རླབས་དང་། རྟེན་འབྲེལ་
སླུ་[བསླུ]བ་མེད་པའི་བདེན་པ་དང་། བདག་གིས་ལྷག་བསམ་རྣམ་པར་དག་
པའི་མཐུས། རྣམས་[རྣམ]དག་སྨོན་པའི་གནས་ཀུན་འགྲུབ་པར་ཤོག། ཅེས་
པ་འདིའང་གསོ་རིག་འཛིན་པའི་ཡང་མཐའ་སྒྲ་བརྒྱའི་མིང་གིས་རང་དང་རང་འདྲའི་གསོ་རིག་མཁན་
དུ་མིང་བཏགས་པ་འགའ་ཞིག་གིས་སྙིགས་འགྲོ་ནད་ཀྱིས་གདུང་བ་འགའ་ཞིག་གི་ནད་ཀྱང་ཅི་ཡིན་ཐག་
ཆོད་མ་བྱུང་བ་དང་། སྨན་ཅི་དགོས་སོགས་ངེས་པ་གཏིང་མ་རྙེད་པས་ཅི་བྱེད་འདི་བྱེད་ལ་ཐུགས་
སྐབས་བདེ་གཤེགས་སྨན་པའི་རྒྱལ་པོའི་གསོལ་འདེབས་སྨོན་ཚིག་འདི་སྦྱར་ནས་རང་གཞན་ཀུན་ནས་
འགྲོ་བ་ནད་ཀྱིས་གདུང་བ་རྣམས་ལ་ཕན་པ་རླབས་ཆེན་འགྲུབ་པར་གྱུར་ཅིག ཅེས་ཡང་ཡང་སྨོན་པ་
ཡིན། སརྦ་མངྒལཾ།། །།



224
༄༅།།སྨན་བླ་ལོངས་སྐུ་གཙོ་འཁོར་ལྔའི་སྒྲུབ་ཐབས་
དངོས་གྲུབ་ཀྱི་བང་མཛོད་ཁ་འཕངས་ཟུར་མཁར་
བ་མཉམ་ཉིད་རྡོ་རྗེ་ནས་བརྒྱུད་པའོ།།
ཀརྨ་ངག་དབང་ཡོན་ཏན་རྒྱ་མཚོ།
གང་ཞིག་ལྷ་ལམ་སྒྲིབ་བྲལ་གསལ་མདངས་ཅན། ཐུན་མཚམས་ལི་ཁྲིའི་
བླ་གོས་ བགོས་ བཞིན་དུ།། རྨོངས་འཁྲུལ་ལེག... སྤྱི་བོས་མཆོད།། ཁྱོད་
གསུང་དམ་ཆོས་བདུད་རྩི་རོ་བརྒྱ་པ། པ་སངས་སློབ་མས་མང་འཐུངས་བདུད་
རྩིའི་བཅུད།། བཅུད་འཆངས་དྷ་རྨ་སཱ་མིའི་མཚན་...འཁོར་ཆ་རྫོགས་གཡུ་
ཐོག་རྗེ་ལ་སོགས།། གདུང་སེལ་བསིལ་ཟེར་འགྱེད་པའི་མགོན་དེ་ཀུན།། དེང་
དུས་ནུབ་རིའི་ཁྲི་ལ་གཟིམས་གྱུར་ནས།། ...... པ་ཆེའི། ཉམས་མེད་སྨན་
དཔྱད་ཟུང་འབྲེལ་གནས་མཆིས་པ།། ད་དུང་ཆུ་ཤིང་རུལ་བ་ལྟ་བུ་ཡི།། སྨན་པ་
མང་པོས་ཉམས་ལེན་......པོར་བྱུང་། ཨོཾ་བཛྲ་ཨ་རྒྱུ་ནས། ཤ་བྲ་ཨཱ༔ ཧཱུྃ། གི་
བར་དུ། ཨོཾ་བཛྲ་གནྡྷེར་ཎི་ཏ་སོགས་རོལ་མོ་དང་བཅས་པས་བྱིན་དབབ་བོ། །
གཉིས་པ་དངོས་གཞི་བདག་མདུན་བསྐྱེད་པ་ནི། སྭ་བྷ་ཝས་སྦྱང་། སྟོང་
པའི་ངང་ལས་པད་ཟླའི་གདན་ལ་རང་ཉིད་སངས་རྒྱས་སྨན་གྱི་བླ་སྐུ་མདོག་
བིརྨ་ལྟར་འཆོར་[འཆར]བ་མཚན་དང་དཔེ་བྱད་ཀྱི་དཔལ་མངའ་བ། ཕྱག་
གཡས་ས་གནོན་དང་གཡོན་མཉམ་བཞག་མཛད་པ། ཆོས་གོས་གསུམ་དང་
ལྡན་པ། ཞབས་རྡོ་རྗེའི་སྐྱིལ་མོ་ཀྲུང་གིས་བཞུགས་པའི་མདུན་དུ་པདྨ་འདམ་མ་
བཞི་པའི་ལྟེ་བར་བོ་ལས་པདྨ་དཀར་པོ་དང་ཨ་ལས་ཟླ་བའི་དཀྱིལ་འཁོར་ཉ་
གང་བའི་གདན་ལ་དུས་གསུམ་གྱི་སངས་རྒྱས་ཐམས་ཅད་ཡོངས་སུ་འདུས་པའི་



9སྨན་བླ་ལོངས་སྐུ་གཙོ་འཁོར་ལྔའི་སྒྲུབ་ཐབས། 225
ངོ་བོ་སངས་རྒྱས་སྨན་གྱི་བླ་བཻཌཱུརྱ་འོད་ཀྱི་རྒྱལ་པོ་སྐུ་མདོག་ནམ་མཁའ་གཡའ་
དག་པ་ལྟ་བུ། ཨུཏྤལ་ལྟར་དཀྱུས་རིང་བའི་སྤྱན་ཟུར་འགྲོ་བའི་གདུལ་བྱ་ལ་
ཕྱོགས་བཅུར་གཟིགས་པ། དབུ་སྐྲ་མཐོན་ཀ་སྤྱི་བོར་བཅིངས་པའི་ཁྱེད་སིལ་
བུར་རྒྱབ་ ཏུ་ཕྱོགས་ པ། ཐོར་ཅོག་གི་རྩེ་མོར་ནོར་བུ་རིན་པོ་ཆེ་ དང་གཡས་
གཡོན་དུ་ཉི་ཟླའི་དཀྱིལ་འཁོར་གྱིས་སྤྲས་པས་འགྲོ་བ་ ཐམས་ ཅད་གྱི་དབུལ་
ཕོངས་དང་ཚ་གྲང་གི་ནད་ལས་སྐྱོབ་པ། རིན་པོ་ཆེ་སྣ་ཚོགས་དབུ་རྒྱན་ལ་མི་
བསྐྱོད་པ་གཙོ་བོར་གྱུར་པའི་རིགས་ལྔས་སྤྲས་པ། ཕྱག་གཡས་མཆོག་སྦྱིན་གྱི་
ཕྱག་རྒྱས་འདབ་མ་དང་བཅས་པའི་ཨ་རུ་ར་རྣམ་པར་རྒྱལ་བ་དང་། གཡོན་
མཉམ་བཞག་གིས་སྨན་གྱི་བདུད་རྩིས་གང་བའི་ལྷུང་བཟེད་བསྣམས་པ། དར་
དཀར་པོ་དང་དམར་པོའི་སྟོད་གཡོགས་དང་སྨད་གཡོགས་འཆང་བ། རིན་པོ་
ཆེའི་རྒྱན་སྣ་ཚོགས་ཀྱིས་བརྒྱན་པ། ཞབས་རྡོ་རྗེའི་སྐྱིལ་མོ་ཀྲུང་གིས་བཞུགས་པ།
སྐུ་མཚན་དང་དཔེ་བྱད་ཀྱིས་སྤྲས་པ། གསུང་དབྱངས་ཡན་ལག་དྲུག་ཅུ་དང་
ལྡན་ཞིང་ཐུགས་ཏིང་ངེ་འཛིན་བརྒྱ་ཕྲག་དུ་མ་ལ་སྙོམས་པར་ཞུགས་པ། དེ་ལ་
གསོ་རིག་བརྒྱུད་པའི་བླ་མ་རྣམས་ཀྱིས་བསྐོར་ནས་བཞུགས་པ། མདུན་གྱི་
འདབ་མ་ལ་སྨན་གྱི་ལྷ་མོ་དཀར་མོ་ཕྱག་གཉིས་རིན་པོ་ཆེའི་པི་ཝང་བསྒྱུར་བ།
གཡས་སུ་ལྷ་མོ་སེར་མོ་ཕྱག་གཉིས་བྱ་རྒོད་ཀྱི་རྐང་གླིང་བསྒྱུར་བ། རྒྱབ་ཏུ་ལྷ་མོ་
ཕྱག་གཉིས་མི་རྐང་གི་གླིང་བུ་འབུད་པ། གཡོན་དུ་ལྷ་མོ་ལྗང་གུ་ཕྱག་གཉིས་
དངུལ་དཀར་མེ་ལོང་འཛིན་པ། བཞི་ཀའང་ལོ་བཅུ་དྲུག་ལོན་པའི་ན་ཚོད་ཅན་
སྐྲ་སིལ་བུར་གྲོལ་བ། མེ་ཏོག་དང་དར་དང་རིན་པོ་ཆེའི་རྒྱན་སྣ་ཚོགས་ཀྱིས་
བརྒྱན་པ་ ཞབས་ཕྱེད་སྐྱིལ་ གྱིས་ བཅོམ་ ལྡན་འདས་ལ་འདུད་ པའི་ཚུལ་གྱིས་
བཞུགས་པ། མུ་ཁྱུད་ལ་སྨན་གྱི་སྲུང་མ་ཞང་བློན་ཆེན་པོ་དང་དྲང་སྲོང་ལྷ་ཀླུ་
གཟའ་སྐར་རྒྱལ་པོ་བཙན་བདུད་གིང་གི་ཚོགས་ཀྱིས་ཏིལ་གྱི་གང་བུ་ལྟར་གང་
བས་གཙོ་བོའི་ཕྱོགས་སུ་ཐལ་མོ་སྦྱར་ཏེ་འཁོད་པ། དབུས་སུ་གཙོ་འཁོར་ལྔའི་
གནས་གསུམ་གྱི་ཡི་གེ་གསུམ་དང་དྲེགས་བྱེད་རྣམས་ཀྱི་སྙིང་གའི་རང་རང་གི་ས་



226
༄༅།བདུད་རྩི་སྨན་གྱི་མདོ་ཆོག
ཚ
བོན་ལས་འོད་འཕྲོས་པས་ཡེ་ཤེས་པ་རྣམས་རང་བཞིན་ཆོས་ཀྱི་དབྱིངས་ནས་
སྤྱན་དྲངས་པར་གྱུར། །
ཡེ་ཤེས་སྤྱན་འདྲེན་པ་ནི། རྡོར་དྲིལ་སྤོས་དང་བཅས། མ་ལུས་སེམས་ཅན་ཀུན་གྱི་
མགོན་གྱུར་ ཅིང༌།། བདུད་ སྡེ་ དཔུང༌ བཅས་ མི་ བཟད་ འཇོམས་ མཛད་ ལྷ།།
དངོས་རྣམས་མ་ལུས་ཇི་བཞིན་མཁྱེན་གྱུར་པའི།། བཅོམ་ལྡན་འཁོར་བཅས་
གནས་འདིར་གཤེགས་སུ་གསོལ། བཅོམ་ལྡན་བསྐལ་བ་གྲངས་མེད་དུ་མ་རུ།།
འགྲོ་ལ་བརྩེ་ཕྱིར་ཐུགས་རྗེ་རྣམ་སྦྱངས་ཤིང༌།། སྨོན་ལམ་རྒྱ་ཆེན་དགོངས་པ་
ཡོངས་རྫོགས་པ།། ཁྱེད་བཞེད་འགྲོ་དོན་མཛད་དུས་འདིར་ལགས་ན། དེ་
ཕྱིར་ཆོས་དབྱིངས་ཕོ་བྲང་ལྷུན་གྲུབ་ནས།། རྫུ་འཕྲུལ་བྱིན་རླབས་སྣ་ཚོགས་སྟོན་
མཛད་ཅིང༌།། མཐའ་ཡས་སེམས་ཅན་ཁམས་རྣམས་སྒྲོལ་བའི་ཕྱིར།། ཡོངས་
དག་འཁོར་དང་བཅས་ཏེ་ གཤེགས་ སུ་གསོལ།། སྤྱན་དྲངས་ པའི་ཡེ་ ཤེས་ པ་
རྣམས་རང་རང་གི་དམ་ཚིག་པ་དང་དབྱེར་མེད་དུ་གྱུར། འཇིག་རྟེན་པ་རྣམས་
ཀྱང་ཕྱོགས་ཐམས་ཅད་ནས་འདུས་ཏེ་སོ་སོའི་རྟེན་ལ་ཐིམ་པར་བྱུང་། ཛ ཧཱུྃབོ་
ཧོ༔ ས་མ་ཡ་ཛ༔ ཏིཥྛ་ལྷན། བཅོམ་ལྡན་འདིར་ནི་བྱོན་པ་ལེགས།། བདག་
ཅག་བསོད་ ནམས་ སྐལ་ བར་ ལྡན།། བདག་ གི་ མཆོད་ ཡོན་ བཞེས་ སླད་ དུ།།
འདི་ཉིད་དུ་ནི་བཞུགས་སུ་གསོལ།། པདྨ་ཀ་མ་ལཱ་ཡ་ཙྪི། ། སླར་ཡང་ཐུགས་
ཀའི་ས་བོན་ལས་འོད་ཟེར་འཕྲོས། དབང་གི་ལྷ་རིགས་ལྔ་འཁོར་དང་བཅས་
པ་བཛྲ་ས་མཱ་ཛ༔ ཁྱེད་རྣམས་ཀྱིས་ལྷ་ལ་མངོན་པར་དབང་བསྐུར་དུ་གསོལ།
ཞེས་གསོལ་བ་བཏབ་པས། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཧཱུྃ།
ཞེས་གསུངས་ ཤིང་བུམ་ པའི་ བདུད་རྩིས་དབང་བསྐུར། སྐུ་གང་དྲི་མ་དག་
ཆུའི་ལྷག་མ་གྱེན་དུ་ལུད་པ་ལས། བདེ་ཆེན་དབུས་ཀྱི་བཅོམ་ལྡན་འདས་ལ་ནི་
བསྐྱོད་པ་དང་ལྷ་མོ་བཞི་ལ་སངས་རྒྱས་སྨན་གྱི་བླ་རེ་རེས་དབུ་བརྒྱན། འཇིག་
རྟེན་པ་ཐམས་ཅད་ལ་རྡོ་རྗེ་རྩེ་དགུ་པ་རེ་རེས་རྒྱས་བཏབ་པར་གྱུར་པར་མོས།
མཆོད་པ་ནི། མཆོད་ཡོན་ཕལ་ཆེར་མཆོད་ཡོན་བླ་བྲེ་དང༌། མཆོད་ཡོན་



༄༅།སྨན་བླ་ལོངས་སྐུ་གཙོ་འཁོར་ལྔའི་སྒྲུབ་ཐབས།
227
བཀོད་པའི་འོད་ཟེར་རབ་བཀྱེ་ཞིང་།། མཆོད་ཡོན་སྣ་ཚོགས་ཀུན་ཏུ་བཀྲམ་
བྱས་ནས།། བདག་ཉིད་ཆེན་པོ་རྒྱལ་བ་སྲས་བཅས་མཆོད། ཨོཾ་སརྦ་ཏ་ཐཱ་ག་ཏ་
ཨརྒྱུ་པྲ་ཏཱི་ཙྪ་སྭཱཧཱ། དེ་བཞིན་དུ། མཆོད་ཡོན་གནས་སུ། ཞབས་བསིལ། མེ་
ཏོག བདུག་སྤོས། སྣང་གསལ། དྲི་མཆོག ཞལ་ཟས།- སིལ་སྙན་དང་།
ཨ་རྒྱུ་གྱི་གནས་སུ། པཱདྡྷཾ། པུཥྛ། དྷུ་པེ། ཨཱ་ལོ་ཀེ། གན་རྙེ། ནོ་བི་དྱ། ཤཔྟ་
རྣམས་བཅུག་ནས་འབུལ་ཞིང་། མཐར། ནམ་སྶརྦ་བུདྡྷ་བོ་དྷི་སཏེ་། ཨོཾ་
སརྦ་བིད་པཱུ་ར་པཱུ་ར། སུ་ར་སུ་ར་ཨཱ་བནྟེ་བྱཱ༔ སཱཧཱ། ཞེས་པ་ཙམ་མམ། རྒྱས་
པར་སྤྲོ་ན། འདོད་ཡོན་ལྔ། རྒྱལ་སྲིད་བདུན། བཀྲ་ཤིས་རྫས་རྟགས་གོས་
བཟུང་སོགས་འབུལ་ཚིག་སྤྱི་ལྟར་བྱིས་དབུལ། གང་ལྟར་ཡང་། མཐར་གཏོར་
མ་ལས་སྔགས་ཀྱིས་བསང༌། སྭ་བྷཱ་ཝས་སྦྱང་། སྟོང་བའི་ངང་ལས་གཏོར་སྣོད་
རིན་པོ་ཆེ་དང་བྷ་ལ་སོགས་པའི་སྣོད་ཡངས་ཤིང་རྒྱ་ཆེ་བའི་ནང་དུ་གཏོར་མ་
ཁ་དོག་དྲི་རོ་ནུས་པ་ཕུན་སུམ་ཚོགས་པ་བདུད་རྩིའི་རྒྱ་མཚོ་ཆེན་པོར་གྱུར།
ཨཀཱ་རོ་གསུམ་གྱིས་བྱིན་གྱིས་བརླབས་ལ། རྩ་སྔགས་མཇུག་ཏུ། ཨི་དཾ་བ་ལི་ཏ་
ཁ་ཁ་ཁཱ་ཧི་ཁཱ་ཧི། གསུམ་དང༌། གཏོར་མ་བདུད་རྩིའི་རྒྱ་མཚོ་ཆེན་པོ་འདི་
སངས་རྒྱས་བཅོམ་ལྡན་འདས་སྨན་གྱི་བླ་བཻདཱུརྱ་འོད་ཀྱི་རྒྱལ་པོ་འཁོར་རིགས་
བཞིའི་ལྷ་མོ་སྨན་གྱི་སྲུང་མ་མཆེད་བཞི་དང་བཅས་པ་ལ་འབུལ་ལོ།། བཞེས་
ནས་བདག་དང་སེམས་ཅན་ཐམས་ཅད་གནས་སྐབས་སུ་རླུང་མཁྲིས་བད་ཀན་
འདུས་པའི་ནད་ཚ་གྲང་གི་ཟུག་རྔུ་ཐམས་ཅད་ཞི་བ་དང། མཐར་ཐུག་སངས་
རྒྱས་ཀྱི་གོ་འཕང་རིན་པོ་ཆེ་ཐོབ་པར་མཛད་དུ་གསོལ། ཞེས་དང༌། འཇིག་
རྟེན་པ་རྣམས་ལ། མོ་ལོ་ཀ་པཱ་ལས་པི་རི་བཱ་ད་ཨི་དཾ་བ་ལི་ཏ་ཁ་ཁ་ཁཱ་ཧི་ཁཱ་ཧི།
གཏོར་མ་བདུད་རྩིའི་རྒྱ་མཚོ་ཆེན་Eདྲང་སྲོང་ལྷ་ཀླུ་གཟའ་སྐར་རྒྱལ་པོ་བཙན་
བདུད་གིང་བཤན་ཕོ་ཉ་བཀའ་སྡོད་དྲེགས་པའི་སྲུང་མ་འཁོར་དང་བཅས་པས་
ཚིམ་ཞིང་དགྱེས་པར་བཞེས་ལ་རུ་ང་དང་ཕྲག་དོག་ཀོ་ལོང་གདུག་སེམས་ཞི་སྟེ།
ཞི་བ་དུལ་བ་བྱང་ཆུབ་ཀྱི་སེམས་དང་ལྡན་པས་བདག་གི་གནས་སྐབས་དང་



228
༄༅བདུད་རྩི་སྨན་གྱི་མདོ་ཆོག
མཐར་ཐུག་གི་བར་ཆད་དང་མི་མཐུན་པའི་ཕྱོགས་རིས་ངན་པ་ཐམས་ཅད་ཞི་
བར་མཛོད་ཅིག ལེགས་ པ་བརྒྱ་དང་ སྤྲོད། ཉེས་ པ་ སྟོང་ དང་ བསྣོལ་ ཅིག
བསམ་པའི་དོན་སྒྲུབས། བདག་གི་ཚེ་དང་བསོད་ནམས་སྙན་གྲགས་མངའ་
ཐང་ལོངས་སྤྱོད་དཔལ་དང་འབྱོར་པ་ཐམས་ཅད་ཟླ་བ་ཡར་གྱི་ངོའམ་དབྱར་
དུས་ཀྱི་མཚོ་ལྟར་༧པོ་འདི་ཞང་བློན་ཆེན་པོ། གོང་ནས་གོང་དུ་འཕེལ་ཞིང་
རྒྱས་པར་མཛོད་ཅིག ཅེས་བརྗོད། དེ་ནས་བསྟོད་པ་ནི། རྡོ་རྗེ་དང་དྲིལ་བུ་
འཛིན་པས་འདི་སྐད་དོ།། ཆོས་དབྱིངས་རྣམ་དག་འདུས་མ་བྱས་ཡིན་ཡང་།།
སྤྲུལ་པའི་ཆོ་འཕྲུལ་སྣང་བརྙན་སྨན་གྱི་བླ།། དུས་གསུམ་བདེ་གཤེགས་ཀུན་གྱི་
ངོ་བོ་ཉིད།། བཻཌཱུརྨ་ཡི་འོད་ལ་ཕྱག་འཚལ་ལོ། སྐུ་མདོག་མཐིང་ག་ནམ་མཁའ་
དྲི་བྲལ་ལྟར།། མཚན་དཔེའི་དཔལ་འབར་དར་དང་རིན་ཆེན་བརྒྱན།། སྐྲ་
མཆོག་བུང་བ་ཕྱེད་བཅིངས་ རྒྱབ་ ཏུ་ གྲོལ།། ཕྱག་གཉིས་མཆོག་ སྦྱིན་ མཉམ་
གཞག་ མཛད་ ཕྱག་ འཚལ།། ཁྱོད་ གསུང་ མི་ ཟད་ རྒྱན་ གྱི་ འཁོར་ ལོ་ ཡི།།
དབྱངས་ཀྱི་ང་རོ་དྲུག་ཅུའི་བྱེ་བྲག་ལས།། དྲང་ངེས་ཆོས་ཀུན་ལྷུག་པར་སྟོན་
མཛད་ཅིང་། འགྲོ་བའི་ནད་སེལ་སྐྱབས་མཆོག་ལ་ ཕྱག་འཚལ།། ཐུགས་ཀྱི་
གསང་བ་དཔག་ཡས་ཟབ་གསལ་ཆེ།། རྒྱ་མཚོ་ཆེ་ལྟར་གཏིང་མཐའ་རྙོག་པ་
མེད།། མི་ཟད་ཏིང་འཛིན་དུ་མར་དབང་བསྒྱུར་བས། ངེས་པའི་དོན་སྟོན་
མཛད་ལ་ཕྱག་འཚལ་ལོ།། ཁྱོད་གསུང་དམ་ཆོས་བདུད་རྩིའི་རྒྱུན་བཟང་པོས།།
གང་གི་བློ་གྲོས་བུམ་པ་ལེགས་བཀང་ནས།། ཐར་འདོད་ཡོངས་ལ་ལེགས་ལམ་
སྟོན་མཛད་པ།། བརྒྱུད་པའི་བླ་མ་རྣམས་ ལ་ ཕྱག་ འཚལ་ བསྟོད།། ཕྱོགས་
བཞིར་རིགས་བཞིའི་སྨན་སྲུང་ལྷ་མོ་བཞི།། དཀར་སེར་དམར་ལྗང་རིན་ཆེན་
དང་གྱིས་མཛེས།། རང་རང་རྟགས་ཀྱི་ཕྱག་མཚན་དང་བཅས་ཏེ། གཙོ་ལ་
བདུན་ཚུལ་བཞུགས་ལ་ཕྱག་འཚལ་བསྟོད།། ཕྱི་རོལ་ཞང་བློན་དྲང་སྲོང་གཟའ་
སྐར་དང༌།། ལྷ་ཀླུ་རྒྱལ་བཙན་གླིང་བདུད་དྲེགས་བྱེད་ཚོགས།། བཅོམ་ལྡན་
འདས་ལ་འདུན་ཚུལ་ཐལ་སྦྱར་བཞུགས།། སྨན་གྱི་སྲུང་མ་དྲེགས་བྱེད་ཚོགས་ལ་



༄༅།སྨན་བླ་ལོངས་སྐུ་གཙོ་འཁོར་ལྔའི་སྒྲུབ་ཐབས། 229
བསྟོད།། ཅེས་བསྟོད། བཟླས་པ་བྱ་བ་ནི། རང་གི་ཐུགས་ཀར་ཟླ་བའི་དཀྱི་འཁོར་གྱི་
དབུས་སུ་ཧཱུྃ་གི་མཐར་རྩ་སྔགས་ཀྱིས་བསྐོར་བ། མདུན་བསྐྱེད་ཀྱི་བཅོམ་ལྡན་
འདས་ཀྱི་ཐུགས་ཙིཏྟ་དམར་པོ་པདྨ་རཱགའི་མདོག་ལྟ་བུ་ཟུར་དྲུག་པ། ཟུར་དྲུག་
པོ་དེ་དག་ལས་འོད་དང་འོད་ཟེར་རེ་རེའི་སྣ་ལ་ཐུབ་པ་དྲུག་འཕྲོས་པས་འགྲོ་བ་
རིགས་དྲུག་གི་ཟུག་རྔུ་མ་རིག་པའི་ཚོགས་སེལ་བ། དེའི་དབུས་སུ་རྩ་ཀ་ཏི་ཤེལ་
གྱི་སྦུ་གུ་ཅན་ཤེལ་དཀར་གྱི་ཀ་བ་བཙུགས་པ་ལྟ་བུ་ལས་འོད་ཟེར་བརྒྱ་ཕྲག་དུ་མ་
འཕྲོ་བ་ལས་ཞི་བ་དང་ཁྲོ་བོའི་རྣམ་པ་རིགས་བརྒྱ་འཕྲོ་བ། དེའི་རྩ་སྦུབས་སུ་
པདྨ་དང་ཟླ་བའི་གདན་ལ་རྡོ་རྗེ་སྔོན་པོ་རྩེ་ལྔ་བསྒྲེང་ཐབས་སུ་གནས་པའི་ཡར་
གྱི་རྭ་ལྔ་ལ་རིགས་ལྔ་ཡབ་ཡུམ་མཉམ་སྦྱོར་དུ་བཞུགས་ཤིང༌། མར་གྱི་རྭ་ལྔ་ལ་
ཁྲག་འཐུང་རིགས་ལྔ་ཡབ་ཡུམ་འཁྲིལ་སྦྱོར་དུ་བཞུགས་པ། རྡོ་རྗེའི་ལྟེ་བར་ཉི་
མའི་དཀྱིལ་འཁོར་གྱི་དབུས་སུ་ཧཱུཾ་སྔོན་པོ་བཻཌཱུརྨ་ལྟ་བུའི་མཐར་རྩ་སྔགས་ཀྱིས་
བསྐོར་བར་གྱུར་པ་དང་། ལྷ་མོ་བཞིའི་ཐུགས་ ཀར་ཟླ་བའི་གདན་རེ་རེའི་
དབུས་སུ་མདུན་ནས་གཡས་བསྐོར་དུ་ཧ་རི་ནི་ས་དང་། འཇིག་རྟེན་པ་རྣམས་
ཀྱི་སྙིང་གར་རང་རང་གི་ས་བོན་གྱིས་མཚན་པར་གྱུར་པར་དམིགས་ཏེ། ཨོཾ་ན་
མོ་བྷ་ག་ཝ་ཏེ་གུ་རུ་བཻཌཱུརྱ་པྲ་བྷ་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྟ་ཏེ་སམྱ་ཀྑཾ་བུདྡྷ་
ཡ། ཏདྱ་ཐཱ། ཨོཾ་བྷི་ཥ་ཛཱི་བྷི་ཥ་ཕྱེ་མ་ཧཱ་བྷི་ཥ་ཛྭ་རཱ་ཛས་མུངྒ་ཏེ་ཧ་རི་ནིས་མ་ཧཱ་
སརྦ་སིདྡྷི་ཕ་ལ་ཧོ་ཞེས་ཅི་མང་བཟླ་བར་བྱའོ། མཐར་དབྱངས་གསལ་ཡིག་བརྒྱ་རྟེན་སྙིང་ལན་
གསུམ་གསུམ་བརྗོད། སྔགས་ཙམ་གྱིས་མཆོད། བསྟོད་པ་བློ་ཀ་དང་པོ་དང་རྗེས་མ་གསུམ་
ཙམ་གྱིས་བསྟོད། སྐབས་སྐབས་སུ་བཟླས་པས་སྐྱོན་བརྒྱུད་པའི་བླ་མ་རྣམས་ལ་
གསོལ་ བ་ འདེབས་ པ་ ནི། དཔག་ ཡས་ བསོད་ ནམས་ ཚོགས་ གཉིས་ ལས་
འཁྲུངས་ཤིང༌།། མཚན་དཔེའི་དཔལ་འབར་བཻཌཱུརྱ་ཡི་མདོག ། མཆོག་སྦྱིན་
མཉམ་གཞག་ཕྱག་རྒྱས་འགྲོ་བ་སྐྱོབས། སངས་རྒྱས་སྨན་གྱི་བླ་མ་ལ་གསོལ་བ་
འདེབས།། དེས་ གསུང་ཆོས་ ཀུན་སྡུད་དང་ཞུ་ བ་ དང༌།། ལེགས་ པར་ སྟོན་
སོགས་ཆོས་ཀྱི་མཛོད་འཛིན་པ།་ ཡིད་ལས་སྐྱེས་དང་རིག་པའི་ཡེ་ཤེས་མཚན།། ：



230
༄༅།བདུད་རྩི་སྨན་གྱི་མདོ་ཆོག
དྲང་སྲོང་རྣམ་གཉིས་ཞབས་ལ་གསོལ་བ་འདེབས།། རྒྱུན་ཤེས་ནབས་སོ་སྐྱེས་
དང་ཐང་ལ་འབར།། དཀའ་གཉིས་སྤྱོད་དང་འདྲ་བ་སྐྱོང་མེ་བཞིན་འཇུག །
ལུག་ནག་རྒྱ་སྐྱེགས་ སྣ་དང་ ཟླ་ བའི་ མཆོག ། ལན་ཚྭའི་མཆོག་ གི་ཞབས་ལ་
གསོལ་ བ་ འདེབས།། དཔལ་ ལྡན་ ཕྲེང་ བ་ དཔལ་ ལྡན་ ཕུན་ ཚོགས་ དང་།།
བཤོལ་འགྲོ་སྐྱེས་དང་ཉི་མའི་སྙིང་པོ་དང་།། ཟླ་བའི་འོད་ཟེར་དགེ་སློང་ཀུན་
དགའ་བོ།། འཚོ་བྱེད་གཞོན་ནུའི་ཞབས་ལ་གསོལ་བ་འདེབས།། ཀླུ་སྒྲུབ་སྙིང་
པོ་དཔལ་ལྡན་དགའ་བའི་མཚན།། ཟླ་བ་མངོན་དགའ་བོ་རོ་ཙ་ན་དང་། ཁྲི་
སྲོང་ལྡེའུ་བཙན་གྲྭ་པ་མངོན་ཤེས་ཅན།། དབུས་པ་དར་གྲགས་ཞབས་ལ་གསོལ་
བ་འདེབས།། དགེ་སློང་དཀོན་སྐྱབས་གཡུ་ཐོག་ཡོན་ཏན་མགོན།། ཡེ་ཤེས་
གཟུངས་དང་འབོ་སེ་ཀུན་ཏུ་དགའ།། འཛམ་གླིང་མགོན་དང་དྭགས་པོ་ཙཎྜ་
པ། འཚོ་མཛད་རྒྱལ་པོའི་ཞབས་ལ་གསོལ་བ་འདེབས།། ཚ་ལུང་པ་དང་གཡུ་
ཐོག་མགོན་པོ་དང༌།། བན་མོ་ག་ག་གཞོན་ནུ་ཡེ་ཤེས་ཞབས།། དེ་སྲས་བྲང་ཏི་
འཇམ་ དཔལ་ རྒྱལ་ མཚན་ དང་།། གཡུ་ ཐོག་ ཉི་ མའི་ མགོན་ ལ་ གསོལ་ བ་
འདེབས། གཟི་བརྗིད་འབར་དང་རྫ་སྟོན་སུམ་པ་དང་།། ཞང་སྟོན་ཞིག་པོ་ལྷ་
རྗེ་དགེ་བ་འབུམ།། སྨན་མོ་ཆེ་དང་རཏྣའི་མཚན་ཅན་དང་།། རྩ་བརྒྱུད་བླ་མ་
རྣམས་ལ་ གསོལ་ བ་འདེབས།། གཡུ་ ཐོག་ མགོན་ཁྱེད་སླར་ཡང་བྱང༌ཕྱོགས་
འདིར།། དགེ་སློང་ཚུལ་བཟུང་ ཐོས་ བསམ་སྒྲོན་མེ་སྦར། འགྲོ་བ་ ཀུན་ གྱི་
སྐྱབས་གཅིག་ཐུགས་རྗེ་ཅན།། མཉམ་ཉིད་རྡོ་རྗེའི་ཞབས་ལ་གསོལ་བ་འདེབས།།
ཁྱོད་གསུང་ཆོས་མཛོད་འཛིན་པའི་ཐུགས་སྲས་བཞི།། དེ་ལས་འོངས་པའི་སློབ་
བརྒྱུད་བྷནྡྷའི་ཕྲེང་།། མ་ཆད་མ་ཉམས་ལེགས་སྟོན་གསེར་གྱི་ཟམ། བརྒྱུད་
འཛིན་སྨན་པའི་ཚོགས་ལ་གསོལ་བ་འདེབས།། ལྷ་མོ་མཆེད་བཞི་ནོར་སྦྱིན་ཞང་
བློན་སོགས།། གསོ་རིག་རྒྱུད་དང་སྨན་གྱིས་སྲུང་མའི་ཚོགས།། ཡེ་ཤེས་འཇིག་
རྟེན་ཚུལ་འཛིན་སྤྲུལ་འཁོར་བཅས། བཀའ་སྲུང་དྲེགས་བྱེད་ཚོགས་ལ་གསོལ་
བ་འདེབས།། དེ་ལྟར་གསོལ་བ་བཏབ་པའི་བྱིན་རླབས་ཀྱིས།། བདག་ནི་སྐྱེ་བ་



༄༅སྨན་བླ་ལོངས་སྐུ་གཙོ་འཁོར་ལྔའི་སྒྲུབ་ཐབས།
231
ཚེ་རབས་ ཐམས་ ཅད་དུ།། གསོ་དཔྱད་རིག་པའི་གནས་ལ་མཁས་པ་དང་།།
དྲང་སྲོང་བརྒྱུད་པ་ཟིན་པར་བྱིན་གྱིས་རློབས།། ནད་པས་སྨན་པ་ཐོས་སམ་
མཐོང་བའི་ཚེ།། སྨན་གྱི་ནགས་སུ་སླེབ་པ་ཇི་བཞིན་དུ།། རླུང་མཁྲིས་བད་ཀན་
འདུས་པ་ཚ་གྲང་ནད། དམ་དམ་ཤུགས་ ཀྱིས་ གྲོལ་ བར་བྱིན་གྱིས་རློབས།།
སྨན་པས་ནད་ པར་བརྟགས་དཔྱད་བྱས་པའི་ཚེ།། དྲང་སྲོང་འཁོར་བཅས་
ཐུགས་རྗེའི་ཆོ་འཕྲུལ་གྱིས།། མངོན་ཤེས་གཞན་རིག་མེ་ལོང་ཕྱིས་པ་བཞིན།།
ནད་ཀྱི་མཚན་ཉིད་མཐོང་བར་བྱིན་གྱིས་རློབས། སྨན་པས་ཁ་མར་གདགས་ཚེ་
གཡུ་འབྲུག་གི ། སྐད་ལ་རྨ་བྱ་སྤྲོ་ལྟར་ནད་པ་བདེ།། འཚོ་བར་འགྱུར་སྙམ་
དགའ་བའི་ཡིད་ ཐོབ་ནས།། འཛུམ་པའི་ བཞིན་བཅས་བདེ་བར་བྱིན་གྱིས་
རློབས།། སྨན་གྱི་སྦྱོར་བ་རྩོམ་པར་བྱེད་པའི་ཚེ། སྨན་གྱི་དྲི་ལ་སྦྲུལ་གྱིས་མ་གི་
ཏའི།། དྲི་ལ་འབྲོས་ལྟར་ནད་ཀྱི་གྲོང་ཁྱེར་ཚོགས།། སྐད་ཅིག་ཉིད་ལ་འཇོམས་
པར་བྱིན་གྱིས་རློབས།། ཚ་བསིལ་སྦྱོར་བ་བསིལ་དྲོད་རྟར་བསྐྱོན་ནས། ནད་
པའི་ལྗགས་ཀྱི་དབང་པོ་དང་འཕྲད་ཚེ། རོ་དྲུག་ནུས་བརྒྱུད་ཡོན་ཏན་སྟོབས་
འཕེལ་ཏེ། ནད་ཀྱི་དགྲ་དཔུང་གཞོམ་པར་བྱིན་གྱིས་རློབས།། མགུར་མགྲིན་
ཕོ་བར་སླེབ་ཚེ་མེ་དྲོད་ཀྱིས།། ཞུ་རྗེས་མངར་སྐྱུར་ཁ་བའི་ཚུལ་བྱུང་བས།། རླུང་
མཁྲིས་བད་ཀན་འཕེལ་ཟད་འཁྲུགས་ལ་སོགས།། ནད་ཀྱི་གཡུལ་ངོ་ཟློག་པར་
བྱིན་གྱིས་རློབས།། སྨན་རྣམས་ཞུ་རྗེས་ནད་རྗེས་ཆོད་པ་དང་། ལུས་ཟུངས་
སྟོབས་འཕེལ་ཚེ་ཡི་བར་ཆད་ཞི། བསམ་པའི་དོན་ཀུན་ཆོས་བཞིན་འགྲུབ་པ་
དང༌།། འཇིགས་མེད་རྡོ་རྗེའི་ལུས་མཆོག་ཐོབ་གྱུར་ཅིག ། སེམས་ཅན་ཐམས་
ཅད་ངན་སོང་གསུམ་སོགས་ཀྱི།། སྡུག་བསྔལ་མེ་རླབས་ཞི་ནས་ཆོས་གྲུབ་སྟེ།།
ཐོས་བསམ་སྒོམ་པའི་བྱ་བ་ལ་སྦྱངས་ནས།། སྨན་པའི་རྒྱལ་པོའི་གོ་འཕང་ཐོབ་
གྱུར་ཅིག ། སངས་རྒྱས་སྨན་གྱི་བླ་མའི་ཐུགས་རྗེ་དང༌།། དྲང་སྲོང་རིག་འཛིན་
ལྷ་དབང་མཐུ་རྩལ་དང༌།། ཆོས་དབྱིངས་རྣམ་པར་དག་པའི་བདེན་ཚིག་གིས།།
སྨོན་ལམ་མྱུར་དུ་གྲུབ་པའི་རྒྱུར་གྱུར་ཅིག ། ཅེས་གསོལ་བ་འདེབས་སྨོན་ལམ་



232
༄༅།བདུད་རྩི་སྨན་གྱི་མདོ་ཆོག
བྱ་ཞིང་བཟླས་པ་ལ་འབད་དོ། བར་འདིར་བཀའ་སྲུང་ཞང་བློན་ཆེན་པོའི་
གཏོར་བསྔོ་དཀོན་མཆོག་ཕྲིན་ལས་བཟང་པོའི་གསུང་སོགས་གང་རུང་བྱའོ།།
ཏྟཾ་ཨོཾ་ཁཾ་གསུམ་པ་རྗེས་ཀྱི་ལས་རིམ་ལ། ཐོག་མར་ཚོགས་ཀྱི་ཡོ་བྱད་གང་
འཛོམ་འདུ་བྱས་ལ་ལས་སྔགས་ཀྱིས་བསང་། སྭ་བྷཱ་བས་སྦྱང༌། སྟོང་པའི་ངང་
ལས་ཨ་ལས་ཐོད་པའི་སྒྱེད་པུ་གསུམ་གྱི་སྟེང་དུ་ཀ་པཱ་ལ་ཕྱི་དཀར་ལ་ནང་དམར་
བ་ཡངས་ཤིང་རྒྱ་ཆེ་བའི་ནང་དུ་ཨོཾ་ཧཱུྃ་ཧཱུྃ་ཨོཾ་ཁཾ་ལས་དྲི་ཆེན་དྲི་ཆུ་རཀྟ་བྱང་སེམས་
ཀླད་པ་རྣམས་ས་བོན་གྱིས་མཚན་པའི་སྟེང་དུ་ཧཱུཾ་ལཾ་ཨཱི་པཾ་ཏཱཾ་ལས་མི་དང་བ་གླང་
དང་ཁྱི་དང་གླང་པོ་ཆེ་དང་གྷོ་ར་རྣམས་ཀྱིས་རང་རང་གི་ས་བོན་གྱིས་མཚན་པ།
ཟླ་བའི་ཁ་ཆོད་ཡི་གེ་གསུམ་གྱི་རྒྱས་བཏབ་པ། རླུང་གཡོས་མེ་སྦར་ཐོད་པ་དྲོས་
རྫས་ཁོལ་བའི་རླངས་པ་ཡི་གེ་གསུམ་ལ་ཕོག དེ་ལས་འོད་འཕྲོས་ཕྱོགས་བཅུའི་
སངས་རྒྱས་ཐམས་ཅད་ཀྱི་སྐུ་གསུང་ཐུགས་འོད་ཟེར་གྱི་རྣམ་པར་བསྡུས་པ་ཡི་གེ་
གསུམ་ལ་ཐིམ་ཞིང་ ཟླ་བའི་ཁ་གཅོད་ཡི་གེ་གསུམ་དང་བཅས་པ་འོད་དུ་ཞུ།
རྫས་སོ་སོ་ས་བོན་དང་བཅས་པ་ཡོངས་སུ་གྱུར་པ་ལས་བདུད་རྩིའི་རྒྱ་མཚོ་ཆེན་
པོ་གྱུར། ཨོཾ་ཨཱ ཧཱུྃ་ཧ་ཧོ་ཧི༔ ཞེས་ལན་གསུམ་བརྗོད། ཚོགས་ཕུད་ཆ་གསུམ་དུ་
སྤྲོས་པའི་དང་པོ་དཀར་མངར་ཕུད་ཀྱིས་བྲན་པ་དཀར་ཟླུམ་དུ་ཕུལ་ལ། ཧཱུྃ།
ཆོས་དབྱིངས་རྣམ་དག་བདེ་ཆེན་ཕོ་བྲང་ནས།། སྨན་བླ་ལོངས་སྤྱོད་རྫོགས་སྐུ་
གཤེགས་སུ་གསོལ།། སྨན་ཞལ་བདུད་རྩིའི་རྒྱ་མཚོ་ཆེན་པོ་ཡིས།། ག་ཎ་ཙ་ཀྲའི་
ལོངས་སྤྱོད་ མཆོག་འབུལ་གྱི། བཞེས་ནས་ དབང་ དང༌ དངོས་ གྲུབ་ སྩལ་དུ་
གསོལ། སྨན་ཞལ་སོགས་རྐང་པ་འོག་མ་གསུམ་རིགས་འགྲེས་ལ།། ཀ་དག་
འགྱུར་མེད་ལྷུན་གྲུབ་ཕོ་བྲང་ནས།། ཡིད་སྐྱེས་རིག་པའི་ཡེ་ཤེས་གནས་འདིར་
གཤེགས།། སྨན་ཞལ་བདུད་རྩིའི་རྒྱ་མཚོ་ཆེན་པོ་ཡིས།། ག་ཎ་ཙཀྲའི་ལོངས་
སྤྱོད་མཆོག་འབུལ་གྱི། བཞེས་ནས་དབང་དང་དངོས་གྲུབ་སྩལ་དུ་གསོལ།།
བདེ་ཆེན་མི་འགྱུར་འོག་མིན་གཞལ་ཡས་ནས།། རྒྱུན་ཤེས་ལ་སོགས་རྩ་བརྒྱུད་
བླ་མ་ལ།། སྨན་ཞལ་བདུད་རྩིའི་རྒྱ་མཚོ་ཆེན་པོ་ཡིས།། ག་ཎ་ཙཀྲའི་ལོངས་སྤྱོད་



༄༅།སྨན་བླ་ལོངས་སྐུ་གཙོ་འཁོར་ལྔའི་སྒྲུབ་ཐབས།
233
མཆོག་འབུལ་གྱི། བཞེས་ནས་དབང་དང་དངོས་གྲུབ་སྩལ་དུ་གསོལ། བདེན་
གཉིས་ཟུང་འཇུག་མཐའ་བྲལ་ཁང་བཟང་ནས།། མཁས་གྲུབ་གཡུ་ཐོག་ཡོན་
ཏན་མགོན་པོ་ལ།། སྨན་ཞལ་བདུད་རྩིའི་རྒྱ་མཚོ་ཆེན་པོ་ཡིས།། ག་ཎ་ཙཀྲའི་
ལོངས་སྤྱོད་མཆོག་འབུལ་ གྱི།། བཞེས་ནས་ དབང་དང་དངོས་གྲུབ་སྩལ་དུ་
གསོལ། ཀློང་ཆེན་ རིག་ པ་ ངང་ གྲོལ་ མཁའ་ ཀློང་ནས།། རྫོགས་ཆེན་རྣལ་
འབྱོར་མཉམ་ཉིད་བཛྲ་ལ།། སྨན་ཞལ་བདུད་རྩིའི་རྒྱ་མཚོ་ཆེན་པོ་ཡིས།། ག་ཎ་
ཙཀྲའི་ལོངས་སྤྱོད་མཆོག་འབུལ་གྱི༎ བཞེས་ནས་དབང་དང་དངོས་གྲུབ་སྩལ་
དུ་གསོལ།། གར་བཞུགས་ལྟ་ན་སྡུག་ གི་ གྲོང་ཁྱེར་ནས།། སྨན་སྲུང་ རིགས་
བཞིའི་ལྷ་མོ་མཆེད་བཞི་ལ།། སྨན་ཞལ་བདུད་རྩི་རྒྱ་མཚོ་ཆེན་པོ་ཡིས།། ག་ཎ་
ཙཀྲའི་ལོངས་སྤྱོད་མཆོག་འབུལ་གྱི། བཞེས་ནས་དབང་དང་དངོས་གྲུབ་སྩལ་
དུ་གསོལ།། ཕྱོགས་བཅུ་ནམ་མཁའ་ཡངས་པའི་དཀྱིལ་འཁོར་ནས། ཞང་བློན་
ལ་སོགས་དྲེགས་པ་འཁོར་བཅས་ལ།། སྨན་ཞལ་བདུད་རྩིའི་རྒྱ་མཚོ་ཆེན་པོ་
ཡིས།། ག་ཎ་ཙཀྲའི་ལོངས་སྤྱོད་མཆོག་འབུལ་གྱི།། བཞེས་ནས་དབང་དང་
དངོས་གྲུབ་སྩལ་དུ་གསོལ།། ཞེས་འབུལ། བར་བ་ ཤ་ཆང་གིས་བྲན་པ་ཆོས་
སྲུང་གཏོར་མར་བསྟབས་ལ། སྐོང་བ་ནི། ཧཱུྃ། སྨན་གྱི་གྲོང་ཁྱེར་གཞལ་ཡས་
ཆེན་པོ་འདིར། ཕྱི་ནང་མཆོད་སྤྲིན་རྒྱ་མཚོར་བསྐྱིལ་བ་དང༌།། ཡེ་ཤེས་ཚོགས་
ཀྱི་འཁོར་ལོ་ དཔག་ མེད་ ཀྱིས།། བུ དྡྷ་བདེ་ བར་ གཤེགས་ པའི་ ཐུགས་ དམ་
བསྐང༌། སྨན་ཕུད་རིན་ཆེན་དར་དང་ཇ་ཕུད་དང༌།། ཀུན་ཏུ་བཟང་པོ་མཆོད་
པའི་བྱེ་བྲག་གིས།། བརྒྱུད་པའི་བླ་མ་རྣམས་ཀྱི་ཐུགས་དམ་བསྐང་།། ཚ་གྲང་
ནད་སེལ་བཟང་དྲུག་སྨན་ལ་སོགས།། རོ་ནུས་ལྡན་པའི་སྨན་སྣ་མང་པོ་དང་།།
དབང་པོ་སྣ་ལྔ་རིན་ཆེན་ཟས་ནོར་གྱིས།། སྨན་སྲུང་ལྷ་མོ་མཆེད་བཞིའི་ཐུགས་
དམ་བསྐང་།། ཤ་ཁྲག་རུས་པ་ནང་གྲོལ་རྣམ་པ་ལྔ།། དོན་སྙིང་ཀླད་པ་རྐང་
དང་ཁུ་བ་དང༌།། བ་ལི་ཤ་ཁྲག་རྒྱུན་ལྡན་གཏོར་ཆེན་གྱིས། ཞང་བློན་ལ་
སོགས་དྲེགས་བྱེད་ཐུགས་དམ་བསྐང་། སྐོངས་གྱུར་དངོས་གྲུབ་དམ་པ་དུས་



234
༄༅བདུད་རྩི་སྨན་གྱི་མདོ་ཆོག
འདིར་སྩོལ།། ཞེས་བསྐང་།
བཤགས་པ་བྱ་བ་ནི། བདག་ཅག་མ་རིག་དུ་མའི་དབང་གྱུར་བས།། སྐུ་གསུང་
ཐུགས་དང་རྩ་བ་ཡན་ལག་གི། དམ་ཚིག་ཉམས་ཞིང་དུས་སུ་མ་བཤགས་པས།།
འགའ་འཁྲུལ་ལོག་པར་གྱུར་པ་ཅི་མཆིས་པ།། རྩ་འགྲེལ་རྒྱུད་གཞུང་མ་ཐོས་མ་
སྦྱངས་དང་།། གདམས་ངག་བླ་མ་མ་བསྟེན་རྐུན་ཆོས་དང་།། མཁས་གྲུབ་སློབ་
དཔོན་མ་བསྟེན་རང་བཟོར་གྱུར།། མན་ངག་ལག་ལེན་འཕྱུགས་ཤིང་ནོར་པ་
དང་།། རྒྱལ་བའི་དགོངས་པ་མ་རྟོགས་འཁྲུལ་པར་སྤྱད།། དེ་སོགས་བཀའ་
འབྲེལ་གཞུང་དང་ཅི་འགའ་བ།། ཆོས་ བདག་ སངས་ རྒྱས་དྲུང་དུ་ མཐོལ་ལོ་
བཤགས།། མཁྱེན་ལྡན་ཁྱོད་ཀྱིས་ཅིས་ཀྱང་བཟོད་པར་རིགས།། རླུང་མཁྲིས་
བད་ཀན་འདུས་པ་ཚ་གྲང་ནད།། རང་རང་གཉེན་པོའི་སྨན་རྣམས་ནོར་བ་
དང་།། རོ་ནུས་ཞུ་རྗེས་ལོག་པར་བསྡེབས་པ་དང༌།། ཁ་ཅིག་སྦྱོར་སྡེར་ཆད་
ལྷག་འཁྲུལ་བ་དང༌།། རང་གི་ ཕན་སེམས་མོས་བློ་ཆེར་སྐྱེས་ནས།། ནད་ཀྱི་
གཉེན་པོར་སྨན་རྣམས་ལེགས་སྦྱིན་ཡང༌། སྔོན་ལས་དབང་གིས་དེ་དག་སྲོག་
དོར་ཚེ།། བདག་ལ་བློ་གཏད་བཅས་ཀྱང་མ་སྐྱོབས་པས།། ཉེས་སྡིག་རྨོངས་
པའི་འཁྲུལ་པ་ཅི་མཆིས་ དང༌།། སྨན་འགའི་ངོ་བོ་མ་རྟོགས་ནོར་བ་ སོགས།།
འཁྲུལ་བཅས་ནོངས་པ་བདག་ཡིད་མཆིས་པ་ཀུན།། སྨན་སྲུང་ལྷ་མོ་བཞི་ལ་
མཐོལ་ཞིང་ བཤགས།། བཟོད་ པར་ བཞེས་ ལ་ དངོས་ གྲུབ་ སྩལ་ དུ་ གསོལ།།
གདམས་པའི་མན་ངག་ཟབ་ཁྱད་ལྡན་པ་འགའ།། ཆིག་བརྒྱུད་ཡིན་ཡང་དེ་ལས་
འགལ་བ་དང་།། དམ་མེད་འགའ་ལ་མན་ངག་བསྟན་པ་དང་། ཆོམ་རྐུན་ཟོག་
པོ་དམ་ལོག་འགའ་ཞིག་ལ།། མན་ངག་སྦས་ཀྱང་འགའ་ཞིག་ཤོར་སྲིད་ཅིང༌།།
ཐབས་ཀྱིས་སྐུ་ཞིང་གཞོག་སློང་བྱེད་པ་དང་། སློབ་དཔོན་གསང་ཞིང་རང་ཆེ་
འབྱིན་པ་དང་།། དོན་མེད་ཁྱད་གསོད་བྱེད་པའི་བདུད་རིས་འགས།། སློབ་
མར་བརྫུས་ནས་གདམས་པ་སྦྱིན་ལ་སོགས།། རང་བློ་འཁྲུལ་པ་ཚད་མར་བཟུང་
བྱས་པས།། ཞང་བློན་དྲེགས་བྱེད་ཚོགས་དང་འགལ་བ་ཀུན།། མཐོལ་ཞིང་



༄༅།སྨན་བླ་ལོངས་སྐུ་གཙོ་འཁོར་ལྔའི་སྒྲུབ་ཐབས། 235
བཤགས་སོ་བཟོད་པར་བཞེས་ནས་ཀྱང༌།། བདག་གི་བར་གཅོད་ཕྱོགས་ཀུན་ཞི་
བ་དང༌།། བསམ་དོན་ཆོས་བཞིན་འགྲུབ་པའི་ཕྲིན་ལས་མཛོད།། ཅེས་དང་ཡི་
གེ་བརྒྱ་བ་བརྗོད་དོ།། དེ་ནས་བརྡ་དང་བརྡའི་འབུལ་ལེན་བཅས་ཚོགས་ལ་ཅི་
དགར་ལོངས་སྤྱད་པའི་ལྷག་མ་བསྡུས་པའི་སྟེང་།། ཚོགས་ཕུད་ཆ་གསུམ་པ་
བླུགས་ལ་ཤ་ཆང་གིས་བྲན་ཏེ། ཨོཾ་ཨ་ཀཱ་རོ་གསུམ་གྱིས་བྱིན་གྱིས་བརླབས་ལ།།
བདེ་གཤེགས་ཆོས་སྲུང་ཞང་བློན་དྲེགས་པའི་ཚོགས།། ཕོ་ཉ་འབུམ་ཕྲག་ཁྲོ་བོ་
བྲན་གཡོག་དང་།། བཀའ་སྡོད་སྡེ་བརྒྱད་འབྱུང་པོ་ལྷག་མའི་བདག ། མ་ལུས་
འཁོར་བཅས་འདིར་གཤེགས་ལྷག་མ་ལོངས།། བཅོལ་བའི་ལས་སྒྲུབ་ཆོས་ཀྱི་བྱ་
ར་མཛོད།། བར་ཆད་རྐྱེན་དང་མཐའ་ཡི་དམག་དཔུང་ཟློག ། ཕྲིན་ལས་རྣམ་
བཞི་ལྷུན་གྱིས་གྲུབ་པར་མཛོད།། ཅེས་ལྷག་མ་གཙང་སར་འབུལ་ལོ།། གལ་ཏེ་
ཚོགས་ཚར་གྲངས་བྱེད་ན།། ཨོཾ་ཨཱཿ ཧཱུྃ་ཧ་ཧོ་ཧི ས་བརླབ། མཆོད་པ། སྐོང་
བཤགས། ལྷག་མ་བཅས་ལ་གྲངས་བཟུང་ངོ༌།། དེ་ནས་ཐུགས་དམ་བསྐུལ་བ་
ནི། ཧཱུཾ། རང་བཞིན་དག་པ་ཆོས་དབྱིངས་ཕོ་བྲང་ནས།། བུདྷ་རིགས་ཀྱི་
སངས་རྒྱས་ཐུགས་དམ་བསྐུལ།། ཕྱོགས་བཞིར་པདྨ་ཟླ་བའི་གདན་སྟེང་ནས།།
སྨན་སྲུང་ལྷ་མོ་མཆེད་བཞིའི་ཐུགས་དམ་བསྐུལ།། ནམ་མཁའ་སྟོང་ལ་དབང་
བསྒྱུར་ཕོ་བྲང་ནས།། ཞང་ བློན་ དྲེགས་ བྱེད་ཚོགས་ ཀྱི་ ཐུགས་ དམ་ བསྐུལ།།
མཆོད་སྦྱིན་གཏོར་མ་དགྱེས་བཞིན་གསོལ་ནས་ཀྱང་།། བདག་གི་ལས་ཀྱི་འབྲས་
བུ་མཆིས་པར་མཛོད།། ཅེས་བསྐུལ་ཆད་མདོ་ནི། སྦྱོ སྔོན་ཚེ་གནས་མཆོག་
སྨན་གྱི་ནགས་ཚལ་དུ།། སྟོན་པ་སངས་རྒྱས་སྨན་གྱི་བླ་ཆེན་པོས། གསོ་རིག་
རྒྱུད་རྒྱལ་མང་དུ་གསུངས་པའི་ཚེ།། ཞང་བློན་ལ་སོགས་དྲེགས་བྱེད་འཁོར་
བཅས་ཀྱིས།། རང་རང་མཐུ་རྩལ་ཆེ་བར་བསྟན་ནས་ཀྱང་།། ཁས་བླངས་དམ་
བཅས་ཇི་བཞིན་དེང་དགོས་ལ།། འདིར་གཤེགས་དམ་རྫས་བདུད་རྩིའི་གཏོར་
མ་ལོངས།། རྣལ་འབྱོར་བཅོལ་པའི་ཕྲིན་ལས་འགྲུབ་པར་མཛོད། དེ་འོག་
བར་གྱི་བསྐལ་བའི་དབུས་མ་ལ།། ཆོས་རྒྱལ་ཆེན་པོའི་ཁྲི་སྲོང་ལྡེའུ་བཙན་གྱིས།།



236
༄༅།བདུད་རྩི་སྨན་གྱི་མདོ་ཆོག
བོད་འདིར་གསོ་རིག་རྒྱས་པར་མཛད་པའི་ཚེ།། དྲེགས་པ་སྡེ་བརྒྱད་མཐུ་རྩལ་
ལྡན་རྣམས་ཀྱིས། རང་རང་མཐུ་རྩལ་ཆེ་བར་བསྟན་ནས་ཀྱང་།། ཁས་བླངས་
དམ་བཅས་ཇི་བཞིན་དེང་དགོངས་ལ། འདིར་གཤེགས་དམ་རྫས་བདུད་རྩིའི་
གཏོར་མ་ལོངས།། རྣལ་འབྱོར་བཅོལ་བའི་ཕྲིན་ལས་འགྲུབ་པར་མཛོད།། དེ་
འོག་ད་ལྟ་ བསྐལ་བའི་ ཐ་ མ་ལ།། བདག་ སོགས་ གསོ་ རིག་ བརྒྱུད་ པ་འཛིན་
རྣམས་ཀྱིས།། བཀའ་འགྲེལ་མན་ངག་ཉམས་སུ་བླངས་པའི་ཚེ། སྨན་སྲུང་ལྷ་
མོ་དྲེགས་བྱེད་ཚོགས་རྣམས་ཀྱིས། རང་རང་མཐུ་རྩལ་ཆེ་བར་བསྟན་ནས་
ཀྱང་། ཁས་བླངས་དམ་བཅས་ཇི་བཞིན་དེང་དགོངས་ལ། འདིར་གཤེགས་
དམ་རྫས་བདུད་རྩིའི་ གཏོར་མ་ལོངས།། རྣལ་འབྱོར་བཅོལ་ བའི་ ཕྲིན་ལས་
འགྲུབ་པར་མཛོད།། དེ་ནས་བརྟན་མ་སྐྱོང་བ་ནི། གོང་གི་དམར་གཏོར་དེ་
ཕྱིར་བཏེགས་ཆབ་བྲན་ལ། སྦྱོ སྨན་ གྱི་སྲུང་མ་ ལྷ་མོ་མཆེད་ བཞི་དང་།།
ཞང་བློན་ཆེན་པོ་རྡོ་རྗེ་བདུད་འདུལ་དང༌།། ལྷ་ཀླུ་བཙན་བདུད་གིང་བཤན་
གཟའ་སྐར་ཚོགས།། བརྟན་མ་བཅུ་གཉིས་ཡ་སྐྱོང་འཁོར་དང་བཅས། འདིར་
བྱོན་སྔོན་གྱི་དམ་ཚིག་ཉེར་དགོངས་ཏེ།། ཤ་ཁྲག་བརྒྱན་པའི་གཏོར་མ་འདི་
བཞེས་ལ།། བར་ ཆད་ རྐྱེན་ དང་ མི་མཐུན་ གནོད་ པའི་ཚོགས།། མཐའ་ ཡི་
དམག་དཔུང་གཡུལ་ངོ༌ ཟློག་པ་དང་།། བསམ་ དོན་འབད་མེད་ཆོས་ བཞིན་
འགྲུབ་པར་མཛོད།། ཅེས་གཏོར་མ་གཙང་སང་འབུལ་ལོ།། དེ་ནས་ ཨ་ རྒྱུ་
སོགས་ཀྱིས་མཆོད་ལ། སྨན་གྱི་བླ་མ་ཐུགས་རྗེའི་གཏེར།། སྨན་སྲུང་རིགས་ཀྱི་
ལྷ་མོ་བཞི། ཞང་བློན་ལ་སོགས་དྲེགས་པའི་ཚོགས།། འཁོར་དང་བཅས་ལ་
བསྟོད་པར་བགྱི།། བདག་གིས་ལེགས་བྱས་དགེ་བ་འདིས་མཚོན་ཏེ།། ནད་
རིགས་མི་མཐུན་ཕྱོགས་ཀུན་རབ་ཞི་སྟེ།། བསམ་པའི་དོན་ཀུན་འབད་མེད་
འགྲུབ་པ་དང་།། གཙོ་བོ་ཁྱེད་བཞིན་བྱང་ཆུབ་རེག་གྱུར་ཅིག ། ཅེས་བསྟོད་
ཅིང་སྨོན་ལམ་གདབ་བོ།། དེ་ནས་མ་རྙེད་ཡོངས་སུ་མ་ཚང་སོགས་དང་ཡིག་
བརྒྱ་བརྗོད་ལ་ནོངས་པ་བཤགས། རྟེན་ཡོད་ན་ཡེ་ཤེས་བ་བརྟན་བཞུགས་སྤྱི་



༄༅སྨན་བླ་ལོངས་སྐུ་གཙོ་འཁོར་ལྔའི་སྒྲུབ་ཐབས། 237
མཐུན་བྱ། རྟེན་མེད་ན། ཨོཾ། ཁྱེད་ཀྱིས་སེམས་ཅན་དོན་ཀུན་མཛོད། རྗེས་
སུ་མཐུན་ པའི་དངོས་གྲུབ་སྩོལ།། སངས་རྒྱས་ཡུལ་དུ་གཤེགས་ནས་ཀྱང།།
སླར་ཡང་འབྱོན་པར་མཛད་དུ་གསོལ།། ཨོཾ་བཛྲ་མུ༔ ཡེ་ཤེས་པ་རྣམས་རང་
བཞིན་གྱི་གནས་སུ་གཤེགས།། ཞེས་གཤེགས་སུ་གསོལ། དེ་དག་གཉིས་ཀ་
ལའང༌། དམ་ཚིག་པ་རང་ཉིད་ལ་ཐིམ་ཞིང་། འཇིག་རྟེན་པ་རྣམས་ཀྱང་རང་
རང་གི་གནས་སུ་གཤེགས་པར་གྱུར་པར་མོས་ཏེ། བཀྲ་ཤིས་དང་སྨོན་ལམ་རྒྱས་
བསྡུས་སྐབས་དང་སྦྱར་ལ་བྱའོ། །
འདིར་སྨྲས་པ། བློ་གྲོས་ལང་ཚོ་དར་པའི་བཤེས་འཆང་མ།། རྣམ་དག་
ཐོས་པ་མཆོག་གི་རྒྱན་གྱིས་མཛེས།། རྣམ་དཔྱོད་ཤེས་རབ་མཆོག་གིས་ལྟ་བྱེད་
ནས།། གདུང་སེལ་སྟོན་པ་མཆོག་ཁྱོད་དགྱེས་ཕྱིར་འཕུལ།། སྔོན་ཆད་བོད་
འདིར་གྲགས་པར་མ་གྱུར་པའི།། རིག་གནས་གསར་བུ་[བ]བ་ཞིག་འདི་མིན་
ཕྱིར།། ཤེས་ལྡན་ཀུན་གྱི་དགོངས་རྒྱན་འདི་ལས་ཅི།། དེང་དུས་གསོ་དཔྱད་
མཛད་ པ་ ཕལ་ཆེར་གྱིས།། རྣམ་ གྲངས་ ལག་ལེན་ལོང་ བའི་ ཁ་ ཟས་ བཞིན།།
རང་ཉིད་འཚོ་ཙམ་ཉིད་ལས་གཞན་པ་ཅི།། གདུང་སེལ་བྱང་ཆུབ་སྒྲུབ་པའི་
ཐབས་འདི་ ཀུན།། ལོང་བས་ གཡང་སར་ལམ་སྣ་བྱས་སྲིད་ན།། རང་ ཕུང་
གཞན་ལ་མི་ཕན་དེ་དང་མཚུངས།། དེ་ཕྱིར་སྨན་དཔྱད་བླ་སྒྲུབ་མཆོག་འདི་ནི།།
ཁོ་བོས་གོ་སླར་ཕྱེ་བ་འདི་ཡིན་ནོ།། བདག་གིས་ གསོ་དཔྱད་སློབ་དཔོན་མ་
བསྟེན་ཞིང་།། ཡན་ལག་དག་ཀྱང་མཁས་པར་མ་སྦྱངས་ཀྱང་།། ལག་ལེན་
བརྒྱད་དང་རྒྱུད་བཞི་ལ་སོགས་པ།། ཅུང་ཟད་བལྟས་པས་དོན་འགའ་ཁོང་དུ་
ཆུད། སྔོན་དུས་སྨོན་ལམ་བཟང་པོ་མཐུ་བཙན་པས།། སྦྱོར་བ་ཆེན་པོ་འགའ་
ཞིག་དཔྱིས་ཕྱིན་རྟོགས། དེ་ཕྱིར་ལྷག་བསམ་དག་པས་འདི་བསྐྲུན་ནོ།། སྨན་
བླ་ལོངས་སྐུའི་སྒྲུབ་ཐབས་འདི།། རིལ་ཆེན་རིལ་ནག་རབ་གནས་ཀྱི།། དུས་སུ་
བསྒྲུབ་པ་འདི་བྱས་ན།། ཤིན་ཏུ་ཟབ་ཕྱིར་བྲིས་པ་ཡིན།། རྒྱུན་ཁྱེར་ཉམས་ལེན་
བྱས་ཀྱང་ཆོག ། རིལ་ནག་ཆེ་ཆུང་གང་བྱེད་ཀྱང་།། སྦྱོར་ཚེ་སྒྲུབ་པ་འདི་བྱ་



238
༄༅།བདུད་རྩི་སྨན་གྱི་མདོ་ཆོག
ཞིང་། ཚོགས་འཁོར་རྟག་ཏུ་གཏོང་བ་གཅེསམཁས་པ་ཀུན་གྱི་དགོངས་
རྒྱན་འདི། ཤེས་ལྡན་ཡོངས་ཀྱི་ཐུགས་ལ་ཞོག ། ཅེས་པ་བླ་མ་ལོངས་སྐུའི་སྒྲུབ་
ཐབས་འདི་ཡང་རིན་པོ་ཆེ་གྲང་སྦྱོར་རིལ་ནག་ཆེ་འབྲིང་ཆུང་ངུའི་ཆ་ལག་ཏུ་
སློབ་དཔོན་ཀོང་སྨན་དཀོན་མཆོག་རྒྱལ་མཚན་རང་ ཅག་པའི་གསོ་རིག་གི་སློབ་དཔོན་
ཡིན་པ། གྱིས་ཡང་ནས་ཡང་དུ་བསྐུལ་བའི་ངོར། བླ་སྒྲུབ་རྫོགས་པ་ཆེན་པོ་ཨ་ཏི་
ཡོ་ག་དང་འབྲེལ་བར་བྱས་ཏེ། རིག་གནས་འདི་ལ་ངེས་པ་ཅུང་ཟད་རྙེད་པའི་
དགེ་སློང་ཆོས་སྨྲ་བ་དྷརྨ་ཀིརྟིས་ཆུ་གླང་ས་ག་ཟླ་བའི་དགའ་བ་དང་པོ་ལ་རྨེའི་
ཤོད་ཕུའི་སྐད་དུ་སྦྱར་བ་སརྦ་མངྒལཾ། དེ་ལྟར་རྗེ་འབྲི་གུང་པ་ཆེན་པོ་དཔལ་
ཆོས་ཀྱི་གྲགས་པའི་གསུང་བཅོས་བསླད་མེད་པ་གཞིར་བཞག་ཐོག ཤུགས་
བསྟན་ཁ་སྐོང་མེད་དུ་མི་རུང་བའི་རིགས་རྣམས་ཀུན་མཁྱེན་བླ་མ་མཁྱེན་བརྩེའི་
དབང་པོའི་གསུང་རྒྱུན་རྣམས་དཀྱུས་སུ་བསྡེབས་ཏེ་བཀོད་པ་པོ་ནི་བློ་ གྲོས་
མཐའ་ཡས་སོ།། དགེ་ལེགས་འཕེལ།།



239
༄༅།།སྨན་བླའི་མདོ་ཆོག་བསྡུས་པ་བདུད་རྩིའི་བུམ་
བཟང་ཞེས་བྱ་བ་བཞུགས་སོ།།
འཇུ་མི་ཕམ་རྣམ་རྒྱལ་རྒྱ་མཚོ།
ན་མོ་གུ་རུ་མཉྫ་གྷོ་ཥ་ཡང་།། གང་གི་མཚན་ཙམ་ཐོས་པས་སྲིད་འགྲོ་ཡི།། སྡུག་བསྔལ་རྒྱུ་དང་
བཅས་པ་རབ་སྤངས་ནས།། བླ་མེད་བྱང་ཆུབ་མཆོག་ཏུ་འདྲེན་མཛད་པ། ཤཱཀྱའི་ཏོག་བཅས་བདེ་
གཤེགས་བདུན་ལ་འདུད།། བདེ་གཤེགས་བདུན་གྱི་སྨོན་ལམ་བསྟན་པའི་མདོ།། ཆོ་གར་ལེགས་མཛད་
མཁན་ཆེན་ཞི་འཚོའི་གཞུང་།། གང་ལས་སྙིང་པོར་དྲིལ་ཏེ་འཇུག་བདེའི་ཕྱིར།། གསལ་བའི་ངག་གིས་
ཚིགས་སུ་བཅད་པ་བསྡེབས།།
འདིར་བདེ་གཤེགས་བདུན་གྱི་སྨོན་ལམ་གྱི་ཁྱད་པར་རྒྱས་པའི་མདོ་ཆོག་ཉམས་སུ་ལེན་པར་འདོད་
པས། རབ་གསོ་སྦྱོང་ལ་གནས་པས་ཁྲུས་དང་གཙང་སྦྲ་དང་ལྡན་པར་བྱས་ནས་གནས་ཁང་བྱི་དོར་བྱས་
ཏེ་མེ་ཏོག་དང་སྤོས་བཀྲམ་པའི་སྟེགས་བུར་བདེ་གཤེགས་བརྒྱུད་ཀྱི་སྣང་བརྙན་དང་། སྨན་མདོའི་
གླེགས་བམ་གྱི་མདུན་དུ་འམ། ཡང་ན་གཞལ་ཡས་ཁང་གི་ཐིག་བཏབ་ལ་དེར་ལྷ་གནས་སུ་ཚོམ་བུ་དགོད་
པའམ། མཎྜལ་ཚོམ་བུ་རྒྱས་བསྡུས་ཅི་འོས་སུ་བཀོད་པ་ལྷ་གནས་ཀྱི་གདན་ས་འཛིན་པ་ཙམ་དུ་བྱས་
པའི་མདུན་དུ། མཆོད་པའི་གཙོ་བོ་མར་མེ་དང་སྣ་ཚོགས་པའི་མདོག་ཅན་གྱི་བ་དན་ཞེ་དགུའི་བར་
དང་། རྒྱས་པར་དེ་སྟེང་ལྷ་གྲངས་དང་མཉམ་པ་སོགས་ཅི་འབྱོར་བར་བཤམས། གཞན་ཡང་ཉེར་སྤྱོད་
རོལ་མོ་གདུགས་རྒྱལ་མཚན་ན་བཟའ་རིན་ཆེན་བདུན་རྗེས་རྟགས་བརྒྱད་སོགས་དངོས་འབྱོར་གྱི་མཆོད་
པ་ཡིད་དུ་འོང་བས་བསྐོར། བུམ་ཁྲུས་འདོད་པས་དྲི་བཟང་གིས་བཀང་བའི་བུམ་པ་ཆས་ལྡན་དང་།
སྐུཁྲུས་གསོལ་བའི་མེ་ལོང་ན་བཟའ། ཆོས་སྐྱོང་དང་གཞི་བདག་ལ་འབུལ་རྒྱུའི་དཀར་གཏོར་ཟུང་
སོགས་འདུ་བྱའོ།། བསྡུ་ན་དབུས་སུ་སྟོན་པ་དང་སྨན་བླ་སོགས་སངས་རྒྱས་དང་འཇམ་དཔལ་སོགས་
བྱང་སེམས་ཀྱི་སྐུ་རྟེན་དང་སྨན་མདོ་སོགས་གླེགས་བམ་ཙམ་བཀོད་ནས། དེ་མཐར་ཉེར་སྤྱོད་སོགས་
མཆོད་པ་ཇི་འབྱོར་བས་བསྐོར་ལ་ཐེག་པ་ཆེན་པོའི་སེམས་བསྐྱེད་དང་ལྡན་པས་འཁོད་དེ་ཉམས་ལེན་ལ་
འཇུག་པར་བྱའོ།།



240
༄༅།བདུད་རྩི་སྨན་གྱི་མདོ་ཆོག
དེ་ལ་ཐོག་མར་སྐྱབས་འགྲོ་ནི། སངས་རྒྱས་དང་བྱང་ཆུབ་སེམས་དཔའ་ཐམས་
ཅད་བདག་ལ་དགོངས་སུ་གསོལ།། བདག་ཅག་དུས་འདི་ནས་བཟུང་སྟེ་ནམ་
བྱང་ཆུབ་ཀྱི་སྙིང་པོ་ལ་མཆིས་ཀྱི་བར་དུ། སངས་རྒྱས་བཅོམ་ལྡན་འདས་ལ་
སྐྱབས་སུ་མཆིའོ།། དེ་བཞིན་གཤེགས་པའི་ཆོས་ཀྱི་སྐུ་ཞི་བ་བླ་ན་མེད་པ་སོ་སོ་
རང་གིས་རིག་པ་ལ་སྐྱབས་སུ་མཆིའོ།། ཕྱོགས་བཅུའི་བྱང་ཆུབ་སེམས་དཔའ་
ཆེན་པོ་འཕགས་པ་ཕྱིར་མི་ལྡོག་པའི་དགེ་འདུན་ལ་སྐྱབས་སུ་མཆིའོ།། ལན་གསུམ་
སྡིག་པ་བཤགས་པ་ནི། སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་
དགོངས་སུ་གསོལ། བདག་ཅག་གི་དུས་འདི་ནས་བཟུང་སྟེ་ནམ་བྱང་ཆུབ་ཀྱི་
སྙིང་པོ་ལ་མཆིས་ཀྱི་བར་དུ། སྐྱེ་བ་ཐོག་མ་དང༌ (མཐའ་མ)མ་མཆིས་པའི་
འཁོར་བ་ན་འཁོར་བའི་ཚེ་བདག་གིས་སྡིག་པ་མི་དགེ་བའི་ལས་གང་བགྱིས་པ་
དང༌། བགྱིད་དུ་སྩལ་བ་དང༌། རྗེས་སུ་ཡི་རང་བ་དེ་དག་ཐམས་ཅད་སངས་
རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་སྤྱན་སྔར་སོ་སོར་བཤགས་སོ།།
ལན་གསུམ། བདག་འབུལ་བ་ནི། སངས་རྒྱས་དང་བྱང་ཆུབ་སེམས་དཔའ་ཐམས་ཅད་
བདག་ལ་དགོངས་སུ་གསོལ། བདག་ཅག་དུས་འདི་ནས་བཟུང་སྟེ་ནམ་བྱང་
ཆུབ་ཀྱི་སྙིང་པོ་ལ་མཆིས་ཀྱི་བར་དུ། སངས་རྒྱས་དང་བྱང་ཆུབ་སེམས་དཔའ་
ཐམས་ཅད་ལ་བདག་ཉིད་དུས་ཐམས་ཅད་དུ་ཡོང་ཡེ་དབུ་ལ་གྱིས། སངས་རྒྱས་
དང་བྱང་ཆུབ་སེམས་དཔའ་ཐམས་ཅད་ཀྱིས་བདག་ལ་ཐུགས་བརྩེ་བའི་སླད་དུ་
བདག་བཞེས་སུ་གསོལ། ལན་གསུམ། བྱང་ཆུབ་ཏུ་སེམས་བསྐྱེད་པ་ནི། སངས་རྒྱས་དང་
བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། བདག་ཅག་
གིས་དུས་འདི་ནས་བཟུང་སྟེ་ནམ་བྱང་ཆུབ་ཀྱི་སྙིང་པོ་ལ་མཆིས་ཀྱི་བར་དུ།།
དངོས་པོ་ཐམས་ཅད་དང་བྲལ་བ། ཕུང་པོ་དང་ཁམས་དང་སྐྱེ་མཆེད་དང་
གཟུང་བ་དང་འཛིན་པ་རྣམ་པར་སྤངས་པ། ཆོས་བདག་མེད་པ་མཉམ་པ་ཉིད་
ཀྱི་ཕྱིར་རང་གི་སེམས་གདོད་ནས་མ་སྐྱེས་པ་སྟོང་པ་ཉིད་ཀྱི་ངོ་བོ་ཉིད་དུ། ཇི་
ལྟར་སངས་རྒྱས་བཅོམ་ལྡན་འདས་རྣམས་ཀྱིས་བྱང་ཆུབ་ཏུ་སེམས་བསྐྱེད་པ་དེ་



༄༅།སྨན་བླའི་མདོ་ཆོག་བསྡུས་པ་བདུད་རྩིའི་བུམ་བཟང་།
241
བཞིན་དུ་བདག་གིས་ཀྱང་བསྐྱེད་དོ། འདི་ཡན་རྣམ་སྣང་མངོན་བྱང་གི་ཚིག་གོ། མཆན།
ལན་གསུམ་བྱས་ཏེ་སྟོང་པ་ཉིད་ལ་བློ་ཅི་ནུས་སུ་མཉམ་པར་བཞག དེ་ལྟར་མ་རྟོགས་པའི་སེམས་ཅན་ལ་
སྙིང་རྗེ་ཆེན་པོ་བསྐྱེད་དེ། སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་
ཐོབ་པར་བྱ། དེའི་ཆེད་དུ་བཅོམ་ལྡན་འདས་བདེ་བར་གཤེགས་པ་བརྒྱད་ཀྱི་ལྷ་
ཚོགས་འཁོར་དང་ བཅས་ པ་རྣམས་ལ་ཕྱག་མཆོད་ ཐུགས་དམ་བསྐུལ་བ་ལ་
སོགས་པའི་ལམ་གྱི་རིམ་པ་ལ་གནས་པར་བྱའོ།། ལན་གསུམ་གྱིས་ཀུན་རྫོབ་བྱང་ཆུབ་ཀྱི་
སེམས་བསྐྱེད་ནས། སེམས་ཅན་ཐམས་ཅད་བདེ་བ་དང་སོགས་ཚད་མེད་བཞི་སྒོམ་པ་རྣམས་
སྔོན་འགྲོའོ།། དེ་ནས་ཆོ་གའི་དངོས་གཞིའི་དང་པོར་ས་གཞི་སོགས་བྱིན་གྱིས་བརླབ་པ་ནི། དཀོན་
མཆོག་རིན་ཆེན་གསུམ་གྱི་བདེན་པ་དང་།། སངས་རྒྱས་བྱང་ཆུབ་སེམས་དཔའི་
བྱིན་རླབས་ དང༌། ཚོགས་ གཉིས་ ཡོངས་ རྫོགས་ མངའ་ ཐང་ ཆེན་ པོ་ དང་།།
ཆོས་དབྱིངས་རྣམ་དག་བསམ་མི་ཁྱབ་པའི་མཐུས།། བདེ་གཤེགས་བདུན་གྱི་
མདོ་ལས་གསུངས་པ་བཞིན།། རྒྱལ་བ་སྲས་བཅས་གདན་འཛོམ་དཀྱིལ་འཁོར་
དང༌།། མཆོད་པའི་ཚོགས་སུ་སྦྱར་བ་འདི་དག་ཀུན།། སྲས་བཅས་རྒྱལ་བའི་
སྨོན་ལམ་ལས་གྲུབ་པའི།། བདེ་བ་ཅན་སོགས་དག་པའི་ཞིང་རྣམས་བཞིན།།
རིན་ཆེན་ས་གཞི་མཉམ་ཡངས་བདེ་འཇམ་གསལ།། མེ་ཏོག་གཅལ་བཀྲམ་ཙན་
དན་དྲི་བསུང་ལྡང་།། གསེར་དངུལ་མུ་ཏིག་བྱེ་མ་གྲམ་བུར་བརྡལ།། རིན་ཆེན་
ཕ་གུས་མཐའ་བསྐོར་ཡིད་འོང་བའི།། མེ་ཏོག་སྣ་ཚོགས་ལྗོན་ཤིང་ཆུ་མཚོས་
བརྒྱན།། གསེར་གྱི་དྲིལ་བུ་མེ་ཏོག་ རྒྱན་ཕྲེང་སོགས།། ཕུན་ཚོགས་ཞིང་གི་
བགྲོད་པས་བརྒྱན་གྱུར་ཅིག ས་གཞི་བྱིན་རླབས་སོ།། དབུས་སུ་རིན་ཆེན་བདུན་
འབར་གཞལ་མེད་ཁང་།། དཔག་མེད་འཇིག་རྟེན་འགེངས་པའི་འོད་ཟེར་ཅན།།
ཐ་དད་གནས་ཀྱིས་ཕྱེ་བ་མཐའ་ཡས་པར།། ལེགས་གནས་རྒྱ་ཁྱོན་ཡོངས་སུ་མ་
ཆད་ཅིང་།། འཇིག་རྟེན་ལས་འདས་དགེ་རྩ་ལས་བྱུང་བ།། ཀུན་ནས་བཀོད་
འཕགས་རྒྱལ་བའི་ཡེ་ཤེས་འཕྲུལ།། དབང་སྒྱུར་རྣམ་པར་རིག་པའི་མཚན་ཉིད་
ཅན།། ཤིན་ ཏུ་རྣམ་དག་དེ་བཞིན་ གཤེགས་ པའི་ གནས།། བྱང་སེམས་ལ་



242
༄༅།བདུད་རྩི་སྨན་གྱི་མདོ་ཆོག
སོགས་འདུས་པ་མཐའ་ཡས་པར། ཆོས་ཀྱི་དགའ་བས་འགྲོ་ཀུན་དོན་སེམས་
ཤིང་།། བདུད་དང་ཉོན་མོངས་གདོན་བྲལ་དྲན་པ་སོགས།། ཡོན་ཏན་འབྱུང་
གནས་རྣམ་ ཐར་ སྒོ་ ལྡན་ པ། རིན་ ཆེན་ པདྨའི་ རྒྱལ་ པོས་ བརྟེན་ པ་ ཡིས།།
གཞལ་མེད་ཁང་མཆོག་ཆེན་པོ་འབྱུང་གྱུར་ ཅིག ཁང་བཟང་བྱིན་རླབས་སོ།། དེ་
དབུས་རིན་ཆེན་སེང་ཁྲི་པདྨའི་གདན།། མཛེས་ཤིང་ཡངས་པར་བདེ་གཤེགས་
བརྒྱད་ལ་ སོགས།། རྒྱལ་ བ་ རྒྱལ་སྲས་དམ་ཆོས་སྲུང་ བའི་ མགོན།། སོ་ སོར་
འཚམས་པའི་གདན་བཟང་འབྱུང་གྱུར་ཅིག གདན་ཁྲི་བརླབ་བའོ།། ཕྱི་ནང་ཀུན་
ཏུ་ལྷ་མིའི་ཡོ་བྱད་མཆོག།། རོལ་མོ་རྒྱན་ཕྲེང་ཞལ་ཟས་ན་བཟའ་སོགས།། སྲས་
བཅས་རྒྱལ་བའི་སྨོན་ལམ་ལས་བྱུང་བའི།། ཀུན་བཟང་མཆོད་པའི་སྤྲིན་གྱིས་
མཛེས་གྱུར་ཅིག མཆོད་པ་བརླབ་པ་སྟེ་བཞི་སྐོར་རོ།། མཆོད་གཟུངས་གསུམ་མམ་བདུན་བརྗོད་
ལ་སླར་ཡང་བདེན་པའི་སྟོབས་ཀྱིས་སྨོན་ལམ་གདབ་པ་ནི། དཀོན་མཆོག་གསུམ་གྱི་བདེན་པ་
དང་། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་བྱིན་གྱིས་བརླབ་
དང༌། ཚོགས་གཉིས་ཡོངས་སུ་རྫོགས་པའི་མངའ་ཐང་ཆེན་པོ་དང་། ཆོས་ཀྱི་
དབྱིངས་རྣམ་པར་དག་ཅིང་བསམ་གྱིས་མི་ཁྱབ་པའི་སྟོབས་ཀྱིས་ཇི་ལྟར་སྨོན་པ་
དེ་དེ་བཞིན་དུ་འགྲུབ་ཅིང་འཕགས་པ་ཐམས་ཅད་ཀྱང་གདན་འཛོམ་ནས་དེ་
བཞིན་དུ་བྱིན་གྱིས་བརླབས་ཤིང་བཞེས་ཏེ་ལོངས་སྤྱོད་བར་ [ པར]གྱུར་ཅིག
ཅེས་བྱའོ།། དེ་ནས་སྤྱན་འདྲེན་པ་ནི། བདག་ཅག་སྙིགས་མའི་འགྲོ་བ་མགོན་མེད་ལ།།
ཐུགས་རྗེས་ལྷག་པར་དགོངས་ཏེ་ཞིང་མཆོག་ནས།། བདེ་གཤེགས་བདུན་དང་
ཤཱཀྱའི་རྒྱལ་པོ་སོགས།། རྒྱལ་བ་རྒྱ་མཚོ་རྒྱལ་སྲས་ཚོགས་དང་བཅས།། དམ་
ཆོས་སྲུང་མཛད་འཇིག་རྟེན་སྐྱོང་བ་རྣམས། མགོན་སྐྱབས་དཔུང་གཉེན་སླད་
དུ་སྤྱན་འདྲེན་ན།། ཡངས་པ་ཅན་དུ་བདེ་བར་གཤེགས་པ་ཡིས།། མདོ་ཆོག་
འདི་ཉིད་གསུངས་པའི་དུས་བཞིན་དུ།། དེང་འདིར་མཆོད་ཚོགས་སྦྱར་བའི་
དཀྱིལ་འཁོར་འདིར།། རྫུ་འཕྲུལ་ཐུགས་རྗེའི་སྟོབས་ཀྱིས་གཤེགས་ནས་ཀྱང་།།
གདན་འཛོམ་མཛད་ཅིང་བདག་སོགས་སེམས་ཅན་རྣམས།། ཐུགས་རྗེ་ཆེན་



༄༅།སྨན་བླའི་མདོ་ཆོག་བསྡུས་པ་བདུད་རྩིའི་བུམ་བཟང་། 243.
པོས་བྱིན་གྱིས་བརླབ་པར་མཛོད།། གཤེགས་བྱོན་སྐྱེ་འབྲི་མེད་པའི་སྐུ།། ཇི་
ལྟར་སྨོན་བཞིན་ཡོད་པ་ལྟར།། དཀར་པོ་འཆར་བའི་ཚུལ་བཞིན་དུ།། འཇིག་
རྟེན་སྐྱབས་སུ་གཤེགས་སུ་གསོལ།། བདེ་བར་གཤེགས་སོ་བཅོམ་ལྡན་འདས།།
བདག་ཅག་བསོད་ནམས་སྐལ་བར་ལྡན།། བདག་གིས་ཐུལ་བའི་མཆོད་ཡོན་
འདི།། བཞེས་ནས་བདག་ལ་དགྱེས་བར་མཛོད།། ཁྱོད་ཀྱི་རོང་བཞིན་ཡོངས་
དག་པས།། སྲེད་སོགས་འཆང་བ་མི་མངའ་ཡང༌།། བདག་ཅག་སྒྲིབ་པ་སྦྱང་
སླད་དུ།། གཙང་མ་ཆབ་ཀྱི་སྐུ་ཁྲུས་གསོལ།། སྲབ་འཇམ་ཡང་པ་ལྷ་ཡི་གོས།།
མི་ཕྱེད་རྡོ་རྗེའི་སྐུ་བརྙེས་ལ།། མི་ཕྱེད་དད་པས་བདག་འབུལ་ན།། བདག་ཀྱང་
རྡོ་རྗེའི་སྐུ་ཐོབ་ཤོག། གཙང་ངང་གདན་ཁྲི་ཡངས་པ་ལ།། ཐོགས་དང་དོག་པ་
མེད་པའི་སྐུ།། མཉམ་ཉིད་ཚུལ་གྱིས་འདིར་བཞུགས་ལ།། བདེ་བར་སྦྱར་བ་
བཞེས་སུ་གསོལ། དེ་ལྟར་སོ་སོའི་ཞིང་ཁམས་ནས་རྫུ་འཕྲུལ་གྱིས་ནམ་མཁའ་
ལ་གཤེགས་ཏེ་གཞལ་མེད་ཁང་གི་དབུས་སུ་སེང་གེའི་ཁྲི་ཆེན་པོ་བརྒྱད་ལ་དེ་
བཞིན་གཤེགས་པ་བརྒྱད་བཞུགས།། ཆོས་པོ་ཏི་ཡང་བཞུགས། བར་གྱི་སྣམ་བུ་
ལ་བྱང་ཆུབ་སེམས་དཔའ་གླེང་གཞི་ལས་བྱུང་བ་སོགས་བྱང་ཆུབ་སེམས་དཔའ་
དཔག་ཏུ་མེད་ པའི་ཚོགས་ གདན་བཤམས་ པ་ ལ་ བཞུགས། དེའི་ མདུན་ དུ་
འཇམ་དཔལ་དང་སྐྱབས་གྲོལ་དང་ཕྱག་ན་རྡོ་རྗེ་གསུམ་གདན་འཛོམ་པས་སྔོན་
གྱི་ཐུགས་དམ་བསྐུལ་ཞིང་ཕྲིན་ལས་མཛད་པར་བཞུགས། གསུམ་པ་ལ་གཡས་
གྲལ་དུ་ཚངས་པ་བརྒྱ་བྱིན་དང་།། གཡོན་གྲལ་དུ་གནོད་སྦྱིན་གྱི་སྡེ་དཔོན་བཅུ་
གཉིས་དང༌།། སྒོ་བཞིར་རྒྱལ་པོ་ཆེན་པོ་བཞི་རྣམས་རང་རང་གི་ གདན་ལ་
བཞུགས་ཏེ་དམ་བཅས་པ་སྒྲུབ་པར་བསམ་མོ།། དེ་ལྟར་བཞུགས་པ་ལ་ཕྱག་སོགས་མཆོད་
པ་འབུལ་བར་བྱ་སྟེ། སྟོན་པ་མཉམ་མེད་ ཤཱཀྱའི་རྒྱལ་པོ་དང་།། ཆོས་ཀྱི་རྒྱལ་བུ་
འཇམ་དཔལ་གཞོན་ནུའི་ཞབས།། བཀའ་དྲིན་མཚུངས་མེད་མཁན་ཆེན་ཞི་
འཚོ་སོགས།། དངོས་བརྒྱུད་བླ་མ་རྣམས་ལ་ཕྱག་འཚལ་ལོ།། ཉམ་ཐག་འགྲོ་
རྣམས་སྒྲོལ་བའི་ཐུགས་རྗེ་ཅན།། བདེ་གཤེགས་བདུན་དང་ཐུབ་དབང་དམ་



244
༄༅།།བདུད་རྩི་སྨན་གྱི་མདོ་ཆོག
པའི་ཆོས།། འཇམ་དཔལ་སྐྱབས་གྲོལ་གསང་བདག་ཚངས་དབང་དང་།། རྒྱལ་
ཆེན་གནོད་སྦྱིན་རྣམས་ལ་ཕྱག་འཚལ་ལོ།། བདེ་གཤེགས་སྲས་བཅས་བཞུགས་
པའི་ཕྱོགས་དེ་དང་།། ཉན་ཐོས་རང་རྒྱལ་སློབ་དང་མི་སློབ་སྡེ། སྐུ་གཟུགས་
གླེགས་བམ་མཆོད་རྟེན་ལ་སོགས་པ།། ཕྱག་བྱར་འོས་པ་ཀུན་ལ་ཕྱག་འཚལ་ལོ།།
མཁའ་ཁྱབ་ཞིང་གི་རྒྱལ་བ་སྲས་བཅས་ལ། ཡོན་ཏན་ཞིང་དུ་ལྷག་པར་མོས་
པའི་བློས།། འགྲོ་ཀུན་ཞིང་རྡུལ་གྲངས་སྙེད་ལུས་སྤྲུལ་ནས།། སངས་རྒྱས་ཞིང་
མཐར་རྟག་ ཏུ་ གུས་ ཕྱག་ འཚལ།། ཇི་ སྙེད་ སུ་ དག་ སོགས་ ཡན་ ལག་ བདུན་ པ་ བྱ།
བཅོས་ལྡན་གདན་འཛོམ་ཆེན་པོ་དགོངས་སུ་གསོལ།། ལྔ་བརྒྱ་ཐ་མའི་སེམས་
ཅན་སྐྱོབ་པའི་སླད།། བདེ་གཤེགས་སྲས་བཅས་འཇིག་རྟེན་སྐྱོང་རྣམས་ཀྱིས།།
བདེན་པའི་སྨོན་ལམ་ཞལ་བཞེས་དམ་བཅའ་ ཡིས།། དུས་མཐར་ཆོས་ལྟར་
བཅོས་པ་འབྱུང་བ་ན། སྣ་ཚོགས་ལས་ཀྱིས་བསྒྲིབས་པའི་སེམས་ཅན་རྣམས།།
མྱ་ངན་ སྡུག་བསྔལ་ནད་མང་ ཕོངས་གྱུར་ཚེ།། སྐྱོབ་ པར་འགྱུར་ཞེས་ བདེན་
གསུང་ཚད་མའི་དོན།། མདོ་ལས་ཇི་ལྟར་འབྱུང་བ་དེ་བཞིན་དུ།། བདག་ཅག་
མདོ་སྡེའི་ཆོ་ག་བགྱིད་རྣམས་ལ།། བདེན་པའི་བྱིན་རླབས་མངོན་སུམ་སྩལ་ནས་
ཀྱང༌།། བསྟན་འགྲོའི་ཕན་བདེ་འཕེལ་བར་མཛད་དུ་གསོལ།། ཞེས་དང་། བྱེ་བྲག་
ཏུ་སངས་ རྒྱས་ བརྒྱད་ལ་ ཕྱག་ མཆོད་ འབུལ་ བ་ སོགས་ ནི། བཅོམ་ ལྡན་ འདས་ དེ་ བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཚན་ལེགས་
པར་ཡོངས་བསྒྲགས་དཔལ་གྱི་རྒྱལ་པོ་ལ་ཕྱག་འཚལ་ལོ།། མཆོད་དོ་སྐྱབས་སུ་
མཆིའོ།། ཞེས་པ་ལན་བདུན་མ་མཐར་བྱས་པ་ཅི་རིགས་པར་དད་པའི་སེམས་ཀྱིས་རྩེ་གཅིག་ཏུ་
བརྗོད་ནས། གསེར་གྱི་མདོག་ཅན་སྐྱབས་སྦྱིན་ཕྱག་རྒྱ་ཅན།། སྨོན་ལམ་བརྒྱུད་
གྲུབ་ཚོགས་གཉིས་དཔལ་གྱིས་བརྗིད།། གཞན་གྱིས་མི་ཐུབ་ཞིང་གི་དཔལ་གྱུར་
པ།། མཚན་ལེགས་ཡོངས་བསྒྲགས་དཔལ་ལ་ཕྱག་འཚལ་ལོ།། མཚན་གྱི་མེ་
ཏོག་རྒྱས་ཤིང་དག་པ་ལ།། དཔེ་བྱད་བཟང་པོའི་འབྲུ་ཆགས་མཛེས་པའི་སྐུ།།
གང་གིས་ མཐོང་ ཐོས་ དྲན་ པས་ དཔལ་ གྱུར་ པའི།། མཚན་ ལེགས་ ཡོངས་



༄༅།སྨན་བླའི་མདོ་ཆོག་བསྡུས་པ་བདུད་རྩིའི་བུམ་བཟང་།
245
བསྒྲགས་དཔལ་ལ་ཕྱག་འཚལ་ལོ།། དེང་འདིར་འཕགས་ཚོགས་དེ་དག་ཐམས་
ཅད་ལ།། མཆོད་ཡོན་བྱུག་པ་མེ་ཏོག་བདུག་སྤོས་དང༌།། མར་མེ་ཞལ་ཟས་སིལ་
སྙན་ རོལ་ མོའི་ ཚོགས། གདུགས་ དང༌ མཛེས་ པའི་ བ་ དན་ ལ་ སོགས་ པ།
དངོས་སུ་ཇི་ལྟར་འབྱོར་པའི་མཆོད་པ་དང་།། ཕྱོགས་བཅུར་བདག་པོས་ཡོངས་
སུ་མ་ཟུང་བའི།། ལྷ་མིའི་ཡོ་བྱད་ཕུན་སུམ་ཚོགས་ཀུན་དང༌།། གཟུངས་དང་
རིག་པའི་མཐུ་དང་མོས་སྟོབས་ཀྱིས།། བསྐྱེད་པའི་མཆོད་སྤྲིན་བཟང་པོ་སྤྱོད་པ་
ཡི།། སྨོན་ལམ་ལས་བྱུང་རྒྱ་མཚོ་ཐམས་ཅད་པ།། ཀུན་ཏུ་བཟང་པོའི་མཆོད་
པའི་སྤྲིན་ ཕུང་གིས།། ནམ་ མཁའི་ མཐའ་ ཀླས་ རྒྱས་ པར་ བཀང༌ སྟེ་ འབུལ།།
བདག་གིས་ཐོག་མེད་དུས་ནས་ད་ལྟའི་བར།། ཉོན་མོངས་དབང་གིས་བགྱི་འོས་
མ་བགྱིས་ཤིང་།། མི་འོས་ལས་བགྱིས་སྡིག་ལྟུང་ཅི་བསགས་པ།། གནོང་ཞིང་
འགྱོད་པས་ཡང་དག་བཤགས་པར་བགྱི།། འཕགས་དང་སོ་སོའི་སྐྱེ་བོའི་དགེ་བ་
ནི། དུས་གསུམ་བསགས་ལ་རྗེས་སུ་ཡི་རང་ངོ༌།། ཕྱོགས་བཅུར་བཞུགས་པའི་
རྒྱལ་བ་ ཐམས་ ཅད་ ལ།། ཆོས་ འཁོར་ བླ་ ན་ མེད་ པར་ བསྐོར་ བར་ བསྐུལ།།
འཇིག་རྟེན་ སྒྲོན་ མེ་ མྱ་ ངན་ འདའ་ བཞེད་ པ། དེ་ ཀུན་ མྱ་ ངན་ མི་ འདའ་
བཞུགས་གསོལ་འདེབས།། འདིས་མཚོན་དགེ་ཀུན་བདག་གཞན་མ་ལུས་པས།།
བླ་མེད་བྱང་ཆུབ་མངོན་བྱེད་རྒྱུར་བསྔོའོ།། རྒྱལ་བ་མཆོག་གི་སྨོན་ལམ་ཡེ་ཤེས་
མཐུ།། བདེན་པའི་གསུང་གིས་བསྔགས་པ་ཇི་བཞིན་དུ།། གུས་པའི་ཡིད་ཀྱིས་
རྗེས་སུ་དྲན་བྱས་ཏེ། མཚན་ནས་བརྗོད་ཅིང་ཕྱག་མཆོད་ཕུལ་བའི་མཐུས།།
བཅོམ་ལྡན་མཚན་ལེགས་ཡོངས་བསྒྲགས་རྒྱལ་པོ་ཡིས།། སྔོན་ཚེ་སྨོན་ལམ་རྣམ་
བརྒྱད་བཏབ་པའི་འབྲས།། དཔག་མེད་མཁྱེན་བརྩེ་ནུས་མཐུའི་བྱིན་རླབས་
ཀྱིས།། དེང་འདིར་བདག་སོགས་འགྲོ་བས་ལོངས་སྤྱོད་ཤོག། གང་མཚན་ཐོས་
པས་བྱང་ཆུབ་སྙིང་པོའི་བར།། སྣ་ཚོགས་ནད་དང་རིམས་དང་གཤེད་བྱེད་
དང་། བྱད་དང་རོ་ལངས་འཇིགས་པས་གཙེས་པ་དང༌།། སྡིག་པ་ཅན་གྱི་
གདོན་རྣམས་ཞི་གྱུར་ཅིག འོན་ལོང་སྨྱོན་པ་ཤ་བཀྲ་ཅན་དང་ནི།། ནད་ཚབ་



246
༄༅།བདུད་རྩི་སྨན་གྱི་མདོ་ཆོག
ཆེན་པོས་བཏབ་པ་དེ་དག་ཀྱང་།། བྱང་ཆུབ་བར་དུ་དབང་པོ་ཀུན་ཚངས་ཤིང་།
ནད་དང་སྡུག་བསྔལ་ཐམས་ཅད་རྒྱུན་ཆད་གྱུར།། དུག་གསུམ་གྱིས་བསྒྲིབ་ཆོས་
སྤངས་མཚམས་མེད་སོགས།། མི་དགེའི་ལས་ཀྱིས་ངན་སོང་འགྲོ་རྣམས་ཀྱང་།།
ལས་ཀྱི་སྒྲིབ་ཟད་ངན་སོང་རྒྱུན་ཆད་དེ།། བྱང་ཆུབ་བར་དུ་ལྷ་མིའི་བདེ་མྱོང་
ཤོག། གང་དག་ཟས་སྐོམ་གོས་ལ་སོགས་པ་ཡིས།། དབུལ་བར་གྱུར་པའི་སྡུག་
བསྔལ་ལྡན་རྣམས་ཀྱང༌།། བྱང་ཆུབ་བར་དུ་དབྱིག་དང་གོས་སོགས་ཀྱི།། ཡོ་
བྱད་འདོད་དགུ་ འཕེལ་ བས་འབྱོར་གྱུར་ཅིག བཅིངས་དང་བརྡེག་དང་གོ་
རར་གཞུག་ པ་ དང༌།། མཚོན་ཆའི་ཚོགས་ ཀྱིས་ ལུས་ ལ་ གཟིར་ རྣམས་ ཀྱང་། །
བྱང་ཆུབ་བར་དུ་བརྡེག་དང་འཆིང་སོགས་ཀྱིས།། ལུས་ཀྱི་གདུང་བ་ཐམས་ཅད་
བྲལ་བར་ཤོག། མགོན་མེད་ལུས་ལ་གདུང་བའི་མེ་འབར་བ།། སྟག་སེང་དོམ་
དྲེད་སྦྲུལ་གྱིས་འཇིགས་པ་རྣམས།། བྱང་ཆུབ་བར་དུ་སྟག་སོགས་བྱམས་ལྡན་
ཞིང་།། འཇིགས་མེད་ཞི་བའི་གནས་ལ་གནས་གྱུར་ཅིག སེམས་ཅན་གང་དག་
ཕན་ཚུན་འཐབ་པ་དང༌།། རྩོད་དང་འགྱེད་དང་འཁྲུགས་པས་སྐྲག་པ་རྣམས།།
བྱང་ཆུབ་བར་དུ་འཐབ་སོགས་མི་འབྱུང་བར།། ཕན་ཚུན་བྱམས་པའི་སེམས་ལ་
གནས་གྱུར་ཅིག གང་དག་ཆུ་དང་ཆུ་ཀླུང་རྒྱ་མཚོའི་ནང༌།། གླིང་དུ་མ་ཕྱིན་
འཇིགས་པས་མནར་བ་རྣམས།། བྱང་ཆུབ་བར་དུ་ཆུ་ཡིས་འཇིགས་པ་ལས།།
དབུགས་འབྱིན་བདེ་བར་བརྒལ་བ་ཉིད་གྱུར་ཅིག འདི་ནས་ཤི་འཕོས་གྱུར་ཚེ་
སངས་རྒྱས་ ཀྱི།། ཞིང་ དེར་ བརྫུས་ སྐྱེས་ གཟུངས་ སོགས་ ཡོན་ ཏན་ རྫོགས།།
མཚན་ལེགས་ཡོངས་བསྒྲགས་ལ་སོགས་རྒྱལ་ཀུན་ལས།། བཀའ་ལུང་ནོད་ཅིང་
མཉེས་པར་ བྱེད་ གྱུར་ ཅིག བཅོམ་ ལྡན་ འདས་ དེ་ བཞིན་ གཤེགས་ པ་ དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་དང་ཟླ་བ་དང་པདྨས་
རབ་ཏུ་བརྒྱན་པ་མཁས་པ་གཟི་བརྗིད་སྒྲ་དབྱངས་ཀྱི་རྒྱལ་པོ་ལ་ཕྱག་འཚལ་ལོ།།
མཆོད་དོ། སྐྱབས་སུ་མཆིའོ།། ལན་བདུན་སོགས་བརྗོད། སྐུ་མདོག་སེར་པོ་མཆོག་
སྦྱིན་ཕྱག་རྒྱ་ཅན།། སྨོན་ལམ་བརྒྱད་གྲུབ་ཚོགས་གཉིས་དཔལ་གྱིས་བརྗིད།།



༄༅སྨན་བླའི་མདོ་ཆོག་བསྡུས་པ་བདུད་རྩིའི་བུམ་བཟང་། ་
_247
རིན་ཆེན་ལྡན་པའི་ཞིང་གི་དཔལ་གྱུར་པ།། རིན་ཆེན་ཟླ་བའི་ཞབས་ལ་ཕྱག་
འཚལ་ལོ། རིན་ཆེན་ཟླ་དང་པདྨས་རབ་བརྒྱན་ཅིང་།། ཤེས་བྱ་ཀུན་ལ་མཁས་
ཤིང་མཁྱེན་པ་རྒྱས། རྒྱ་མཚོ་ལྟ་བུར་ཟབ་པའི་གསུང་མངའ་བོ།། སྒྲ་དབྱངས་
རྒྱལ་པོའི་ཞབས་ལ་ཕྱག་འཚལ་ལོ།། དེང་འདིར་འཕགས་ཚོགས་སོགས་གོང་
བཞིན་དང་།། རྒྱལ་བ་མཆོག་གི་སྨོན་ལམ་ཡེ་ཤེས་མཐུ།། བདེན་པའི་གསུང་
གིས་ བསྔགས་ པ་ ཇི་ བཞིན་དུ།། གུས་ པའི་ ཡིད་ ཀྱིས་ རྗེས་ སུ་ དྲན་ བྱས་ ཏེ།།
མཚན་ནས་བརྗོད་ཅིང་ཕྱག་མཆོད་ཕུལ་བའི་མཐུས།། བཅོམ་ལྡན་གཟི་བརྗིད་
སྒྲ་དབྱངས་རྒྱལ་པོ་ཡིས།། སྔོན་ཚེ་སྨོན་ལམ་རྣམ་བརྒྱད་བཏབ་པའི་འབྲས།།
དཔག་མེད་ མཁྱེན་ བརྩེ་ནུས་མཐུའི་བྱིན་རླབས་ ཀྱིས། དེང༌ འདིར་ བདག་
སོགས་འགྲོ་བས་ལོངས་སྤྱོད་ཤོག། ཞིང་ལས་ཚོང་སོགས་གཡེང་བ་སྣ་ཚོགས་
ཀྱིས།། དགེ་བའི་སེམས་བྲལ་འཁོར་བར་སྡུག་བསྔལ་རྣམས།། བྱང་ཆུབ་མཆོག་
བར་ལོངས་སྤྱོད་ཕུན་ཚོགས་ཤིང་།། བྱང་སེམས་དགེ་འཕེལ་འཁོར་བའི་གདུང་
བྲལ་ཤོག། སྐྱེ་གནས་བཞིས་བསྡུས་ཚ་གྲང་བཀྲེས་སྐོམ་གྱིས།། གདུང་རྣམས་
སྒྲིབ་ཟད་སྐྱེ་བའི་ ཐ་མར་གྱུར། བྱང་ཆུབ་བར་དུ་སྐྱེ་བའི་སྡུག་བསྔལ་ལས།།
ཐར་ཞིང་ལྷ་ཡི་བདེ་བ་མྱོང་གྱུར་ཅིག ཉོན་མོངས་མང་ལྡན་བཙའ་བའི་གདུང་
སོགས་ཀྱིས།། སྐྱེ་བའི་གནས་ཀྱིས་སྐྱོ་བའི་བུད་མེད་རྣམས།། སྡུག་བསྔལ་རྒྱུན་
ཆད་སྐྱེ་བའི་ཐ་མར་གྱུར།། བྱང་ཆུབ་བར་དུ་སྐྱེས་པ་ཉིད་ཐོབ་ཤོག། འཆི་དང་
དགྲ་དང་དགོན་པས་གཙེས་པ་རྣམས།། ཕ་མ་བཤེས་སོགས་ཉེ་དུའི་མྱ་ངན་
གྱིས།། མནར་རྣམས་བྱང་ཆུབ་སྙིང་པོའི་བར་དུ་ཡང་།། མྱ་ངན་སྡུག་བསྔལ་
ཐམས་ཅད་བྲལ་ གྱུར་ ཅིག སྣ་ ཚོགས་ ལས་ མཐར་ སྤྱོད་ ཅིང༌ མུན་ པར་ རྒྱུ།།
གདོན་གྱིས་གཙེས་རྣམས་བྱང་ཆུབ་སྙིང་པོའི་བར། མུན་པ་དང་བྲལ་གདོན་
རྣམས་བྱམས་པས་གནས། སྣ་ཚོགས་མཆོད་དང་རིམ་གྲོར་བརྩོན་གྱུར་ཅིག
དམན་པར་མོས་ཤིང་ཤེས་རབ་དྲན་པ་ཉམས།། དགེ་བའི་སེམས་བྲལ་མཆོག་
གསུམ་བརྗེད་རྣམས་ཀྱང༌།། བྱང་ཆུབ་བར་དུ་ཏིང་འཛིན་གཟུངས་སོགས་གྲུབ།།



248
༄༅བདུད་རྩི་སྨན་གྱི་མདོ་ཆོག
ཤེས་རབ་ཆེན་པོས་དགེ་ཆོས་སྤེལ་གྱུར་ཅིག ཐེག་པ་དམན་པར་ཐོས་ཤིང་བླ་
མེད་ཀྱི།། ས་ལ་རྒྱབ་ཕྱོགས་རྣམས་བྱང་ཆུབ་བར།། ཉན་རང་སེམས་བྲལ་བྱང་
ཆུབ་སེམས་ལྡན་ཞིང་། བྱང་ཆུབ་མཆོག་ལས་ཕྱིར་མི་ལྡོག་གྱུར་ཅིག ཟད་པའི་
བསྐལ་བར་འཛམ་བུའི་གླིང་ཀུན་ཏུ༎ འབར་བས་འཁྲུགས་ཏེ་སྐྱབས་མེད་སྡུག་
བསྔལ་རྣམས།། མྱ་ངན་ཀུན་བྲལ་ བསིལ་ བའི་ དངོས་ པོ་ ཐོབ།། རྒྱལ་ བའི་
ཞབས་དྲུང་བརྫུས་ཏེ་སྐྱེ་གྱུར་ཅིག འདི་ནས་ཤི་འཕོས་གྱུར་ཚེ་སངས་རྒྱས་ཀྱི།།
ཞིང་དེར་བརྫུས་སྐྱེས་གཟུངས་སོགས་ཡོན་ཏན་རྫོགས།། སྒྲ་དབྱངས་རྒྱལ་པོ་ལ་
སོགས་ རྒྱལ་ ཀུན་ ལས། བཀའ་ ལུང་ ནོད་ ཅིང་ མཉེས་ པར་ བྱེད་ གྱུར་ ཅིག
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་གསེར་བཟང་དྲི་མེད་རིན་ཆེན་སྣང་བ་བརྟུལ་ཞུགས་གྲུབ་པ་ལ་
ཕྱག་འཚལ་ལོ།། མཆོད་དོ་སྐྱབས་སུ་མཆིའོ།། བདུན་སོགས་བརྗོད། འཛམ་བུའི་
གསེར་འདྲ་ཆོས་སྟོན་ཕྱག་རྒྱ་ཅན།། སྨོན་ལམ་བཞི་གྲུབ་ཚོགས་གཉིས་དཔལ་
གྱིས་བརྗིད།། སྤོས་ཀྱིས་ཡོངས་གང་ཞིང་གི་དཔལ་གྱུར་པ།། གསེར་བཟང་དྲི་
མེད་སྣང་ལ་ཕྱག་འཚལ་ལོ།། འཛམ་བུ་ཆུ་བོའི་གསེར་ལྟར་ལྷང་ངེ་བ།། ཉི་མ་
སྟོང་བས་ལྷག་པའི་གཟི་བརྗིད་ཅན།། དྲི་མེད་གསེར་གྱི་མཆོད་སྡོང་ལྟ་བུའི་སྐུ།།
གསེར་བཟང་དྲི་མེད་སྣང་ལ་ཕྱག་འཚལ་ལོ།། དེང་འདིར་འཕགས་ཚོགས་
སོགས་གོང་བཞིན་དང་།། རྒྱལ་བ་མཆོག་གི་སྨོན་ལམ་ཡེ་ཤེས་མཐུ།། བདེན་
པའི་གསུང་གིས་བསྔགས་པ་ཇི་བཞིན་དུ།། གུས་པའི་ཡིད་ཀྱིས་རྗེས་སུ་དྲན་
བྱས་ཏེ། མཚན་ནས་བརྗོད་ཅིང་ཕྱག་མཆོད་ཕུལ་བའི་མཐུས།། བཅོམ་ལྡན་
གསེར་བཟང་དྲི་མེད་སྣང་བ་ཡིས།། སྔོན་ཚེ་སྨོན་ལམ་རྣམ་བཞི་བཏབ་པའི་
འབྲས།། དཔག་མེད་མཁྱེན་བརྩེ་ནུས་མཐུའི་བྱིན་རླབས་ཀྱིས།། དེང་འདིར་
བདག་སོགས་འགྲོ་ བས་ལོངས་སྤྱོད་ཤོག། གང་ དག་ སྲོག་ གཅོད་ལས་ མང་
བགྱིས་པ་ཡིས།། ཚེ་ཐུང་ནད་མང་མེ་ཆུ་དུག་མཚོན་གྱིས།། འཆི་བ་རྣམས་ཀྱང་
ལས་སྒྲིབ་དེ་ཟད་ནས།། དུས་མིན་འཆི་བྲལ་ཚེ་རིང་ནད་མེད་གྱུར། སྣ་ཚོགས་



སྨན་བླའི་མདོ་ཆོག་བསྡུས་པ་བདུད་རྩིའི་བུམ་བཟང་། 249
མི་དགེའི་ལས་དང་གཞན་གྱི་རྫས།། ཕྱོགས་པས་དབུལ་པོར་སྐྱེས་ཏེ་སྡུག་བསྔལ་
རྣམས།། བྱང་ཆུབ་བར་དུ་སྡིག་པ་ཀུན་བྲལ་ཏེ།། དབང་ཕྱུག་ཕུན་ཚོགས་མོ་
ཚང་མེད་ཐོབ་ཤོག། གནོད་སེམས་དབང་གིས་ཕན་ཚུན་སྲོག་གཅོད་ཅིང་།།
འཐབ་པ་རྣམས་ཀྱང་བླ་མེད་བྱང་ཆུབ་བར།། ཕན་ཚུན་ཕ་མ་ལྟ་བུའི་འདུ་ཤེས་
ཀྱིས།། བྱམས་པ་ཆེན་པོའི་སེམས་ལ་གནས་གྱུར་ཅིག དུག་གསུམ་དབང་གིས་
ཁྲིམས་འཆལ་ སྡིག་སྤྱོད་པས།། ངན་སོང་འགྲོ་རྣམས་བླ་མེད་བྱང་ཆུབ་བར།།
སྒྲིབ་བྱང་ཉོན་མོངས་རྣམས་བྲལ་ཚུལ་ཁྲིམས་མཆོག། འཛིན་ཅིང་བྱང་ཆུབ་
སེམས་དང་ལྡན་གྱུར་ཅིག འདི་ནས་ཤི་འཕོས་གྱུར་ཚེ་སངས་རྒྱས་ཀྱི། ཞིང་
དེར་བརྫུས་སྐྱེས་གཟུངས་སོགས་ཡོན་ཏན་རྫོགས།། གསེར་བཟང་དྲི་མེད་ལ་
སོགས་རྒྱལ་ ཀུན་ ལས། བཀའ་ལུང་ ནོད་ ཅིང་ མཉེས་ པར་ བྱེད་ གྱུར་ ཅིག།
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་ སངས་ རྒྱས་ མྱ་ངན་མེད་མཆོག་དཔལ་ ལ་ ཕྱག་ འཚལ་ལོ།། མཆོད་དོ།།
སྐྱབས་སུ་མཆིའོ།། བདུན་སོགས་བརྗོད། སྐུ་མདོག་དམར་སྐྱ་མཉམ་བཞག་ཕྱག་རྒྱ་
ཅན།། སྨོན་ལམ་བཞི་གྲུབ་ཚོགས་གཉིས་དཔལ་གྱིས་བརྗིད།། མྱ་ངན་མེད་
པའི་ཞིང་གི་དཔལ་གྱུར་པ།། མྱ་ངན་མེད་མཆོག་དཔལ་ལ་ཕྱག་འཚལ་ལོ།། མྱ་
ངན་འདས་ཞི་བདེ་བའི་མཆོག་བརྙེས་པ།། འགྲོ་བའི་སྡུག་བསྔལ་གདུང་བ་ཞི་
མཛད་ཅིང་།། འགྲོ་དྲུག་མགོན་དང་དཔལ་དུ་གྱུར་པ་ཡི།། མྱ་ངན་མེད་མཆོག་
དཔལ་ལ་ཕྱག་འཚལ་ལོ།། དེང་འདིར་འཕགས་སོགས།། རྒྱལ་བ་མཆོག་གི་
སྨོན་ལམ་ ཡེ་ ཤེས་མཐུ། བདེན་པའི་ གསུང་ གིས་ བསྔགས་ པ་ ཇི་བཞིན་དུ།།
གུས་པའི་ཡིད་ཀྱིས་རྗེས་སུ་དྲན་བྱས་ཏེ།། མཚན་ནས་བརྗོད་ཅིང་ཕྱག་མཆོད་
ཕུལ་བའི་མཐུས།། བཅོམ་ལྡན་མྱ་ངན་མེད་མཆོག་རྒྱལ་པོ་ཡིས།། སྔོན་ཚེ་སྨོན་
ལམ་རྣམ་བཞི་བཏབ་པའི་འབྲས།། དཔག་མེད་མཁྱེན་བརྩེ་ནུས་མཐུའི་བྱིན་
རླབས་ཀྱིས། དེང་འདིར་བདག་སོགས་འགྲོ་བས་ལོངས་སྤྱོད་ཤོག། མྱ་ངན་
སྡུག་བསྔལ་ཡིད་མི་བདེ་བ་དང་། འཁྲུགས་པ་མང་བས་སྡུག་བསྔལ་མྱོང་བ་



250
༄༅།བདུད་རྩི་སྨན་གྱི་མདོ་ཆོག ..
རྣམས།། མྱ་ངན་སོགས་ཞི་སྡུག་པ་དང་བྲལ་བའི།། སྡུག་བསྔལ་རྒྱུན་ཆད་ཚེ་
རིང་ཉིད་གྱུར་ཅིག སྣ་ཚོགས་སྡིག་བྱས་མནར་མེད་འགྲོ་བ་རྣམས།། རྒྱལ་བའི་
འོད་ཀྱིས་རེག་པས་སྡིག་བྱུང་ནས།། སྡུག་བསྔལ་དེ་ལས་ཐར་ཏེ་བྱང་ཆུབ་བར།།
ལྷ་མིའི་བདེ་བ་མཆོག་ཏུ་མྱོང་གྱུར་ཅིག གཞན་ནོར་ཕྲོགས་པ་མི་དགེའི་ལས་
དབང་གིས།། དབུལ་ཞིང་བཀྲེས་སྐོམ་ཁ་དོག་ངན་པ་རྣམས།། བྱང་ཆུབ་བར་
དུ་ལོངས་སྤྱོད་ཕུན་ཚོགས་ཤིང་།། ལྷ་ཡི་ལུས་ཀྱི་ཁ་དོག་ལྡན་གྱུར་ཅིག གནོད་
སྦྱིན་སྲིན་པོ་ཤ་ཟ་འབྱུང་པོ་ཡིས། གཙེས་ཤིང་མདངས་ཕྲོགས་སྣ་ཚོགས་ནད་
བཅས་རྣམས།། བྱང་ཆུབ་བར་དུ་གདོན་རྣམས་བྱམས་བྱེད་ཅིང་།། སྣ་ཚོགས་
ནད་ཀྱི་འདམ་ལས་ཐར་གྱུར་ཅིག འདི་ནས་ཤི་འཕོས་གྱུར་ཚེ་སངས་རྒྱས་ཀྱི།།
ཞིང་དེར་བརྫུས་སྐྱེས་གཟུངས་སོགས་ཡོན་ཏན་རྫོགས།། མྱ་ངན་མེད་མཆོག་ལ་
སོགས་རྒྱལ་ ཀུན་ ལས།། བཀའ་ལུང་ ནོད་ ཅིང་ མཉེས་ པར་ བྱེད་ གྱུར་ ཅིག
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་ཆོས་བསྒྲགས་རྒྱ་མཚོའི་དབྱངས་ལ་ཕྱག་འཚལ་ལོ།། མཆོད་དོ།།
སྐྱབས་སུ་མཆིའོ།། བདུན་སོགས་བརྗོད། སྐུ་མདོག་དཀར་དམར་ཆོས་སྟོན་ཕྱག་རྒྱ་
ཅན།། སྨོན་ལམ་བཞི་གྲུབ་ཚོགས་གཉིས་དཔལ་གྱིས་བརྗིད། ཆོས་ཀྱི་རྒྱལ་
མཚན་ཞིང་གི་དཔལ་གྱུར་པ། ཆོས་བསྒྲགས་རྒྱ་མཚོའི་དབྱངས་ལ་ཕྱག་འཚལ་
ལོ།། ཆོས་སྒྲ་ཆེན་པོས་ཕ་རོལ་རྒོལ་བ་འཇོམས།། རྒྱ་མཚོ་ལྟ་བུར་ཟབ་པའི་
ཐུགས་མངའ་ བས།། འགྲོ་ བའི་ དུག་ གསུམ་ མ་ ལུས་ ཞི་ མཛད་ པ། ཆོས་
བསྒྲགས་རྒྱ་མཚོའི་དབྱངས་ལ་ཕྱག་འཚལ་ལོ།། དེང་འདིར་འཕགས་ཚོགས་
སོགས།། རྒྱལ་བ་མཆོག་གི་སྨོན་ལམ་ཡེ་ཤེས་མཐུ།། བདེན་པའི་གསུང་གིས་
བསྔགས་པ་ཇི་བཞིན་དུ།། གུས་པའི་ཡིད་ཀྱིས་རྗེས་སུ་དྲན་བྱས་ཏེ། མཚན་
ནས་བརྗོད་ཅིང་ཕྱག་མཆོད་ཕུལ་བའི་མཐུས།། བཅོམ་ལྡན་ཆོས་བསྒྲགས་རྒྱ་
མཚོའི་དབྱངས་མཆོག་གིས།། སྔོན་ཚེ་སྨོན་ལམ་རྣམ་བཞི་བཏབ་པའི་འབྲས།།
དཔག་ མེད་ མཁྱེན་ བརྩེ་ ནུས་ མཐུའི་ བྱིན་ རླབས་ ཀྱིས། དེང་ འདིར་



༄༅།སྨན་བླའི་མདོ་ཆོག་བསྡུས་པ་བདུད་རྩིའི་བུམ་བཟང་། 251
བདགསོགས་འགྲོ་བས་ལོངས་སྤྱོད་ཤོག། ལོག་ལྟའི་གནས་སྐྱེས་མཆོག་གསུམ་
དད་པ་བྲལ།། བྱང་ཆུབ་སེམས་སྤངས་རྣམས་ཀྱང་སྒྲིབ་ཟད་ནས། བྱང་ཆུབ་
མཆོག་བར་ཡང་དག་ལྟ་བ་དང་། མི་ལྡོག་དད་དང་བྱང་སེམས་ལྡན་གྱུར་ཅིག
ཆོས་མེད་མཐའ་ཁོབ་ཡུལ་སྐྱེས་སྡིག་གྲོགས་རྒྱུས། སྡིག་བྱེད་དགེ་ཉམས་ངན་
སོང་གཞོལ་རྣམས་ཀྱིས།། སངས་རྒྱས་ཆོས་ཀྱི་སྒྲ་ཐོས་སྒྲིབ་བྱང་ནས།། བྱང་
ཆུབ་བར་དུ་བྱང་སེམས་ལྡན་གྱུར་ཅིག གང་དག་གོས་རྒྱན་ཕྲེང་བ་ལ་སོགས་
དང་།། བྲལ་བའི་དབང་གིས་གདུང་ཞིང་སྡིག་བྱེད་རྣམས།། བྱང་ཆུབ་བར་དུ་
བསམ་པ་ཙམ་གྱིས་ཀྱང་།། ལོངས་སྤྱོད་མ་ཚང་མེད་པ་ཐོབ་གྱུར་ཅིག ཕན་
ཚུན་འཐབ་ཅིང་མཚོན་སོགས་བསྣུན་པ་རྣམས།། འཚེ་ལས་ཕྱིར་ཕྱོགས་བྱམས་
ལྡན་སྲོག་མི་འགག། བྱང་ཆུབ་བར་དུ་རང་གི་རྫས་ལོངས་སྤྱོད།། དབང་ཕྱུག་
དག་གིས་ཆོག་ཤེས་ཉིད་གྱུར་ཅིག འདི་ནས་ཤི་འཕོས་གྱུར་ཚེ་སངས་རྒྱས་ཀྱི།།
ཞིང་དེར་བརྫུས་སྐྱེས་གཟུངས་སོགས་ཡོན་ཏན་རྫོགས།། ཆོས་བསྒྲགས་རྒྱ་མཚོ་
ལ་སོགས་རྒྱལ་ཀུན་ལས།། བཀའ་ལུང་ནོད་ ཅིང་མཉེས་པར་བྱེད་གྱུར་ཅིག
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་ཆོས་རྒྱ་མཚོ་མཆོག་གི་བློས་རྣམ་པར་རོལ་པ་མངོན་པར་མཁྱེན་
པའི་རྒྱལ་པོ་ལ་ཕྱག་འཚལ་ལོ།། མཆོད་དོ།། སྐྱབས་སུ་མཆིའོ།། བདུན་སོགས་
བརྗོད། བྱེ་[བྱི ]རུའི་མདོག་ཅན་མཆོག་སྦྱིན་ཕྱག་རྒྱ་ཅན།། སྨོན་ལམ་བཞི་གྲུབ་
ཚོགས་གཉིས་དཔལ་གྱིས་བརྗིད།། རིན་ཆེན་རྒྱ་མཚོའི་ཞིང་གི་དཔལ་གྱུར་པ།།
མངོན་མཁྱེན་རྒྱལ་པོ་ དེ་ལ་ ཕྱག་འཚལ་ལོ།། ཆོས་ཀྱི་བློ་གྲོས་ གཏིང་དཔག་
དཀའ་བའི་ཐུགས།། རྣམ་དག་ཆོས་ཀྱི་དབྱིངས་ལ་རོལ་མཛད་ཅིང་།། ཤེས་བྱ་
མ་ལུས་མངོན་སུམ་གཟིགས་པ་པོ།། མངོན་མཁྱེན་རྒྱལ་པོ་དེ་ལ་ཕྱག་འཚལ་ལོ།།
དེང་འདིར་འཕགས་ཚོགས་སོགས། རྒྱལ་བ་མཆོག་གི་སྨོན་ལམ་ཡེ་ཤེས་མཐུ།།
བདེན་པའི་གསུང་གིས་བསྔགས་པ་ཇི་བཞིན་དུ།། གུས་པའི་ཡིད་ཀྱིས་རྗེས་སུ་
དྲན་བྱས་ཏེ།། མཚན་ནས་བརྗོད་ཅིང་ཕྱག་མཆོད་ཕུལ་བའི་མཐུས།། བཅོམ་



252
༄༅།བདུད་རྩི་སྨན་གྱི་མདོ་ཆོག
ལྡན་ཆོས་ཀྱི་རྒྱ་མཚོའི་མངོན་མཁྱེན་གྱིས། སྔོན་ཚེ་སྨོན་ལམ་རྣམ་བཞི་བཏབ་
པའི་འབྲས།། དཔག་ མེད་ མཁྱེན་བརྩེ་ནུས་མཐུའི་བྱིན་རླབས་ཀྱིས།། དེང་
འདིར་བདག་སོགས་འགྲོ་བས་ལོངས་སྤྱོད་ཤོག། ཞིང་ལས་ཚོང་དང་འཐབ་
རྩོད་ སྡིག་ བྱེད་ རྣམས།། གང༌ མཚན་ ཐོས་ བས་ བསམ་ མ་ ཐག་ ཏུ་ ཡང་།།
འཚོགས་ཆས་ཀུན་འབྱོར་གནོད་པའི་སེམས་ཞི་སྟེ།། རྟག་ཏུ་དགེ་བའི་ཆོས་ལ་
སྤྱོད་གྱུར་ཅིག གང་དག་མི་དགེ་བཅུ་ཡི་ལས་བྱས་ནས།། དམྱལ་བར་གཞོལ་
བ་རྣམས་ཀྱིས་སངས་རྒྱས་མཚན།། ཐོས་ནས་དགེ་བཅུའི་ལས་ལམ་དང་ལྡན་
ཞིང་།། སུ་ཡང་དམྱལ་བར་འགྲོ་བར་མ་གྱུར་ཅིག བརྡེག་སོགས་ཆད་པས་
གསད་འོས་གཞན་དབང་ཅན།། རྒྱལ་བའི་མཚན་ཐོས་སངས་རྒྱས་འོད་ཀྱིས་
རེགུ། བྱང་ཆུབ་བར་དུ་བརྡེག་སོགས་རྒྱུན་ཆད་ནས།། བླ་མེད་རང་དབང་
ཕུན་ཚོགས་ ཐོབ་ གྱུར་ ཅིག མི་དགེའི་ ལས་ ཀྱིས་་ ཚེ་ཐུང་ འཆི་རྣམས་ཀྱིས།།
རྒྱལ་བའི་མཚན་ཐོས་བདེ་འགྲོའི་གནས་སུ་སྐྱེས།། བྱང་ཆུབ་བར་དུ་ལྷ་མིའི་
བདེ་མྱོང་ཞིང་། སྡིག་བྱང་དུས་མིན་འཆི་བྲལ་ཚེ་རིང་ཤོག། འདི་ནས་ཤི་
འཕོས་གྱུར་ཚེ་སངས་རྒྱས་ཀྱི། ཞིང་དེར་བརྫུས་སྐྱེས་གཟུངས་སོགས་ཡོན་ཏན་
རྫོགས།། མངོན་མཁྱེན་རྒྱལ་པོ་ལ་ སོགས་རྒྱལ་ཀུན་ལས།། བཀའ་ལུང་ནོད་
ཅིང་མཉེས་པར་བྱེད་གྱུར་ཅིག བཅོམ་ལྡན་འདས་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་སྨན་གྱི་བླ་བཻཌཱུརྱའི་འོད་ཀྱི་རྒྱལ་
པོ་ལ་ཕྱག་འཚལ་ལོ།། མཆོད་ དོ་ སྐྱབས་ སུ་ མཆིའོ།། བདུན་ སོགས་བརྗོད། སྐུ་
མདོག་སྔོན་པོ་མཆོག་སྦྱིན་ཕྱག་རྒྱ་ཅན། བཅུ་གཉིས་སྨོན་གྲུབ་ཚོགས་གཉིས་
དཔལ་གྱིས་བརྗིད། བཻཌཱུརྨའི་སྣང་ཞིང་གི་དཔལ་གྱུར་པ།། སྨན་པའི་རྒྱལ་པོ་
དེ་ ལ་ ཕྱག་ འཚལ་ལོ།། ཐུགས་ རྗེས་ ཀུན་ལ་སྙོམས་ པའི་བཅོམ་ལྡན་འདས།།
མཚན་ཙམ་ ཐོས་ པས་ངན་ འགྲོའི་ སྡུག་བསྔལ་སེལ།། དུག་གསུམ་ནད་སེལ་
སངས་རྒྱས་སྨན་གྱི་བླ། བེེཌཱུརླ་ཡི་འོད་ལ་ཕྱག་འཚལ་ལོ།། གང་གི་སྐུ་ནི་ཨིནྡྲ་ནཱི་
ལའི་མདོག། མཚན་དཔེ་ཉི་མའི་འོད་སྟོང་འབར་བའི་མཁའ།། ཀུན་ལ་ཞི་



༄༅།སྨན་བླའི་མདོ་ཆོག་བསྡུས་པ་བདུད་རྩིའི་བུམ་བཟང་།
253
བདེའི་གོ་སྐབས་འབྱེད་པའི་དབྱིངས།། བཅོམ་ལྡན་སྨན་བླའི་སྐུ་ལ་ཕྱག་འཚལ་
ལོ།། གང་གི་གསུང་ནི་དྲི་ཟའི་རྒྱུད་སྟོང་ལྟར།། ཚངས་པའི་དབྱངས་ཀྱིས་སྣ་
ཚོགས་གདུལ་ བྱའི་ ཡིད།། ཀུན་ ཏུ་ ཚིམ་བྱེད་ གསུང་ རབ་ རྒྱ་ མཚོའི་གཏེར།
བཅོམ་ལྡན་སྨན་བླའི་གསུང་ལ་ཕྱག་འཚལ་ལོ། གང་གི་ཐུགས་ནི་ཡེ་ཤེས་རྒྱུ་
མཚོའི་ངང༌།། དམིགས་མེད་ཐུགས་རྗེའི་རྦ་རླབས་ཆེར་གཡོས་ཤིང་།། སྨོན་
ལམ་རྒྱ་མཚོ་མཛད་པ་ ལྷུན་གྲུབ་པའི།། བཅོམ་ལྡན་སྨན་བླའི་ཐུགས་ལ་ཕྱག་
འཚལ་ལོ།། དེང་འདིར་འཕགས་ཚོགས་སོགས།། རྒྱལ་བ་མཆོག་གི་སྨོན་ལམ་
ཡེ་ཤེས་མཐུ།། བདེན་པའི་གསུང་གིས་བསྔགས་པ་ཇི་བཞིན་དུ།། གུས་པའི་
ཡིད་ཀྱིས་རྗེས་སུ་དྲན་བྱས་ཏེ། མཚན་ནས་བརྗོད་ཅིང་ཕྱག་མཆོད་ཕུལ་བའི་
མཐུས།། བཅོམ་ལྡན་སྨན་བླ་བཻཌཱུརྨ་འོད་ཀྱིས།། སྔོན་ཚེ་སྨོན་ལམ་བཅུ་གཉིས་
བཏབ་པའི་འབྲས།། དཔག་མེད་ མཁྱེན་བརྩེ་ནུས་མཐུའི་བྱིན་རླབས་ཀྱིས།།
དེང་འདིར་བདག་སོགས་འགྲོ་བས་ལོངས་སྤྱོད་ཤོག། སྨན་པའི་རྒྱལ་པོ་རྒྱལ་བ་
མཆོག་གི་སྐུའི། འོད་ཀྱིས་དཔག་མེད་འཇིག་རྟེན་སྣང་བྱེད་ཅིང་། མཚན་
དཔེས་ལེགས་པར་བརྒྱན་པ་སངས་རྒྱས་སྐུ།། དེ་འདྲར་སེམས་ཅན་ཀུན་ཀྱང་
འགྱུར་བར་ཤོག། གང་སྐུ་དྲི་མེད་བཻཌཱུརྨ་ལྟ་བུ།། གཟི་བརྗིད་དཔལ་འབར་
འོད་ཟེར་དྲ་བ་ཡིས།། མུན་པར་རྒྱུ་བའི་འགྲོ་ཀུན་སྣང་བྱས་ནས།། དགའ་
མགུར་འགྲོ་ཞིང་དགེ་ལས་བྱེད་གྱུར་ཅིག རྒྱལ་བའི་ཐབས་དང་ཤེས་རབ་
དཔག་མེད་ མཐུས།། འཇིག་ རྟེན་ དཔག་ ཏུ་ མེད་ པའི་ སེམས་ ཅན་ རྣམས།
ལོངས་སྤྱོད་མི་ཟད་པ་དང་ལྡན་གྱུར་ནས།། སུ་ཡང་ཅིས་ཀྱང་བྲེལ་བ་མེད་གྱུར་
ཅིག གང་དག་ལམ་ངན་ཞུགས་པའི་འགྲོ་བ་རྣམས།། བྱང་ཆུབ་མཆོག་གི་ལམ་
ལ་འགོད་པ་དང་།། ཉན་རང་དམན་པའི་ལམ་དུ་ཞུགས་རྣམས་ཀྱང་།། ཐེག་པ་
ཆེན་པོའི་ལམ་ལ་གཟུད་གྱུར་ཅིག གང་གི་དྲུང་ནས་ཚངས་པར་སྤྱོད་པ་དང་།
མཚན་ཐོས་རྣམས་ཀྱང་སྡོམ་པ་གསུམ་དང་ལྡན།། ཚུལ་ཁྲིམས་མི་ཉམས་ཚུལ་
ཁྲིམས་འཆལ་གྱུར་ནས།། སུ་ཡང་ངན་འགྲོར་འགྲོ་བར་མ་གྱུར་ཅིག ལུས་ངན་



254
༄༅།བདུད་རྩི་སྨན་གྱི་མདོ་ཆོག
དབང་པོ་མི་ཚང་མདོག་མི་སྡུག། རྒུར་བོ་ ཤ་བཀྲ་ཞར་ལོང་འོན་ པ་ སོགས།།
ཡན་ལག་སྐྱོན་ཅན་སྨྱོན་པ་ནད་ཅན་རྣམས།། སྒྲིབ་བྱང་དབང་པོ་ཡན་ལག་
རྫོགས་གྱུར་ཅིག སྣ་ཚོགས་ནད་ཀྱིས་གཟིར་ཞིང་སྐྱབས་མེད་རྣམས།། དབུལ་
བས་འཚོགས་ཆས་དང་བྲལ་སྡུག་བསྔལ་རྣམས།། མཚན་ཐོས་ཙམ་གྱིས་བྱང་
ཆུབ་སྙིང་པོའི་བར།། ནད་གདོན་ཀུན་བྲལ་ཕུན་ཚོགས་འབྱོར་གྱུར་ཅིག གང་
དག་བུད་མེད་སྐྱོན་གྱིས་ཡིད་དབྱུང་ནས།། སྐྱེ་གནས་དེ་ལས་ཐར་བར་འདོད་
པ་རྣམས།། བུད་མེད་དངོས་པོ་དག་ལས་སླར་ལོག་ནས།། བྱང་ཆུབ་བར་དུ་
སྐྱེས་པ་ཉིད་ཐོབ་ཤོག། འགྲོ་ཀུན་བདུད་ཀྱི་ཞགས་པ་ལས་ཐར་ཏེ། སྣ་ཚོགས་
ལྟ་བས་གཟིངས་པར་གྱུར་པ་ཀུན།། ཡང་དག་ལྟ་བའི་གནས་ལ་འགོད་བྱེད་
ཅིང་།། བྱང་ཆུབ་སེམས་དཔའི་སྤྱོད་ལ་གཞུག་པར་ཤོག། བཅིངས་བརྡེག་གོ་
རར་གཞུག་ ཅིང་ གསད་འོས་ པ།། རྒྱལ་ པོའི་ འཇིགས་ པས་ གཙེས་ ཞུམ་ སྡུག་
བསྔལ་རྣམས།། སངས་རྒྱས་བསོད་ནམས་བསམ་མི་ཁྱབ་པའི་མཐུས།། གནོད་
པ་ཀུན་ལས་ཡོངས་སུ་ཐར་གྱུར་ཅིག བཀྲེས་སྐོམ་མེ་འབར་ཟས་འཚོལ་སྡིག་
བྱེད་རྣམས། ཁ་དོག་དྲི་རོར་ལྡན་པའི་ཟས་མཆོག་གིས།། ཚིམ་བྱས་སླར་ཡང་
ཆོས་ཀྱི་བདུད་རྩིའི་རོས།། ཤིན་ཏུ་བདེ་ལ་འགོད་པར་བྱེད་གྱུར་ཅིག དབུལ་
ཞིང་སྒྲེན་མོ་གྲང་སོགས་གདུང་བ་རྣམས།། གོས་སོགས་འདོད་དགུས་འགྲོ་ཀུན་
བསམ་རྫོགས་བྱེད།། འཕགས་པ་དགྱེས་ པའི་ཚུལ་ལྡན་ཉོན་མོངས་ཀྱི།། མི་
བརྫི་རྣམ་གྲོལ་བདེ་བར་གནས་གྱུར་ཅིག འདི་ནས་ཤི་འཕོས་གྱུར་ཚེ་སངས་
རྒྱས་ཀྱི། ཞིང་དེར་བརྫུས་སྐྱེས་གཟུངས་སོགས་ཡོན་(ཏན་)རྫོགས།། སྨན་
པའི་རྒྱལ་པོ་ལ་སོགས་རྒྱལ་ཀུན་ལས།། བཀའ་ལུང་ནོད་ཅིང་མཉེས་པར་བྱེད་
གྱུར་ཅིག སྟོན་པ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་དཔལ་རྒྱལ་བ་ཤཱཀྱ་ཐུབ་པ་ལ་ཕྱག་འཚལ་ལོ།།
མཆོད་དོ།། སྐྱབས་སུ་མཆིའོ།། ལན་བདུན་སོགས་བརྗོད། གསེར་གྱི་མདོག་ཅན་ས་
གནོན་ཕྱག་རྒྱ་ཅན།། རྨད་བྱང་ཐུགས་རྗེ་བརྩོན་འགྲུས་ཆེན་པོའི་མཐུས།། མི་



༄༅སྨན་བླའི་མདོ་ཆོག་བསྡུས་པ་བདུད་རྩིའི་བུམ་བཟང་།
255
མཇེད་འཇིག་རྟེན་ཁམས་ཀྱི་དཔལ་གྱུར་པ།། འདྲེན་མཆོག་ཤཱཀྱའི་ཏོག་ལ་ཕྱག་
འཚལ་ལོ།། ཐབས་མཁས་ཐུགས་རྗེས་ཤཱཀྱའི་རིགས་འཁྲུངས་ཤིང༌།། གཞན་
གྱིས་མི་ཐུབ་བདུད་ཀྱི་དཔུང་འཇོམས་པ།། གསེར་གྱི་ལྷུན་པོ་ལྟ་བུར་བརྗིད་
པའི་སྐུ།། ཤཱཀྱའི་རྒྱལ་པོ་དེ་ལ་ཕྱག་འཚལ་ལོ།། སྙིང་རྗེ་ཆེན་པོས་རྩོད་ལྡན་
སྙིགས་མའི་ཞིང་།། བཟུང་ནས་སྨོན་ལམ་ཆེན་པོ་ལྔ་བརྒྱ་བཏབོ།། པད་དཀར་
ལྟར་བསྔགས་མཚན་ཐོས་ཕྱིར་མི་ལྡོག། སྟོན་པ་ཐུགས་རྗེ་ཅན་ལ་ཕྱག་འཚལ་
ལོ།། དེང་འདིར་འཕགས་ཚོགས་སོགས།། རྒྱལ་བ་མཆོག་གི་སྨོན་ལམ་ཡེ་ཤེས་
མཐུ།། བདེན་པའི་གསུང་གིས་བསྔགས་པ་ཇི་བཞིན་དུ།། གུས་པའི་ཡིད་ཀྱིས་
རྗེས་སུ་དྲན་བྱས་ཏེ། མཚན་ནས་བརྗོད་ཅིང་ཕྱག་མཆོད་ཕུལ་བའི་མཐུས།།
སྟོན་པ་མཆོག་དེས་ཉམ་ཐག་འགྲོ་བ་དང་། འཇིག་རྟེན་ལྷ་མིར་བཅས་ལ་སྨན་
སླད་དུ།། བདེ་གཤེགས་བདུན་གྱི་སྨོན་ལམ་རྒྱས་པའི་མདོ།། བསྟན་ཅིང་བྱིན་
གྱིས་བརླབ་པར་མཛད་ནས་ སུ། དཔལ་ གྱི་མགུལ་ནས་ བདེན་ པའི་ གསུང་
ཕྱུངས་ཏེ།། བདེ་གཤེགས་བདུན་གྱི་མཚན་དང་བཻཌཱུརྱའི།། གཟུངས་མཆོག་
ཕན་ཡོན་བསྔགས་པར་མཛད་པ་བཞིན།། དེང་འདིར་མངོན་དུ་འགྱུར་བར་
བྱིན་གྱིས་རློབས།། བདེ་བར་གཤེགས་པ་ཁྱེད་སྐུ་ཅི་འདྲ་དང༌།། འཁོར་དང་སྐུ་
ཚེའི་ཚད་དང་ཞིང་ཁམས་དང་། ཁྱེད་ཀྱི་མཚན་མཆོག་བཟང་པོ་ཅི་འདྲ་བ།།
དེ་འདྲ་ཁོ་ནར་བདག་སོགས་འགྱུར་བར་ཤོག། ཁྱེད་ལ་དད་ཅིང་གསོལ་བ་
བཏབ་པའི་མཐུས།། བདག་སོགས་གང་དུ་གནས་པའི་ས་ཕྱོགས་སུ། ནད་
གདོན་དབུལ་ཕོངས་འཐབ་རྩོད་ཞི་བ་དང༌།། ཆོས་དང་བཀྲ་ཤིས་འཕེལ་བར་
མཛད་དུ་གསོལ།། དེ་ནས་ཆོས་དཀོན་མཆོག་ལ། མ་རིག་མུན་སེལ་སྒྲོན་མེ་མཆོག།
སྡུག་བསྔལ་ནད་སེལ་སྨན་གྱིས་ཕུལ།། དམ་ཆོས་དཀོན་མཆོག་ཐམས་ཅད་ལ།།
ཕྱག་འཚལ་མཆོད་ཅིང་སྐྱབས་སུ་མཆི།། ལན་བདུན་སོགས་བརྗོད། ཀུན་འབྱུང་མུན་
པའི་ས་བོན་མཐར་མཛད་ཅིང༌། སྡུག་བསྔལ་ཟུག་རྔུའི་རྩ་བ་དྲུང་ནས་འབྱིན།།
རྒྱལ་ཡུམ་ཤེས་རབ་ཕ་རོལ་ཕྱིན་ལ་སོགས།། ཐེག་གསུམ་དམ་པའི་ཆོས་ལ་ཕྱག་



256
༄༅།བདུད་རྩི་སྨན་གྱི་མདོ་ཆོག
འཚལ་ལོ།། གློ་བུར་དྲི་མས་དབེན་པ་ཆོས་ཀྱི་དབྱིངས།། སྒྲིབ་གཉིས་མུན་པ་
སེལ་བ་འཕགས་པའི་ལམ།། ཆོས་ཉིད་རྟོགས་པའི་རྒྱུ་མཐུན་གསུང་རབ་མཆོག།
ལུང་རྟོགས་དམ་ པའི་ཆོས་ལ་ཕྱག་འཚལ་ལོ།། དེང་འདིར་འཕགས་ཚོགས་
སོགས།། ཡང་དག་ཚད་མར་གྱུར་ པ་ བདེ་ གཤེགས་ བཀའ།། འགྱུར་ བ་ མི་
མངའ་བདེན་པའི་མཆོག་ཉིད་དུ།། གུས་པའི་ཡིད་ཀྱིས་རྗེས་སུ་དྲན་བྱས་ཏེ།།
མཚན་ནས་བརྗོད་ཅིང་ཕྱག་མཆོད་ཕུལ་བའི་མཐུས།། མཚན་ཐོས་ཙམ་གྱིས་
སྐྱོན་སེལ་ཡོན་ཏན་འཕེལ། ཞེས་སོགས་བདེ་གཤེགས་བཀའ་ལུང་འགྱུར་མེད་
འབྲས།། དེང་འདིར་བདག་སོགས་འགྲོ་བས་ལོངས་སྤྱོད་ཅིང༌།། མཁའ་ཁྱབ་
ཆོས་ཀྱི་སྒྲོན་མེ་འབར་གྱུར་ཅིག དམ་ཆོས་དཀོན་མཆོག་བདེན་ པའི་བྱིན་
རླབས་ཀྱིས།། བདག་སོགས་དེང་ནས་སྲིད་པ་ཇི་སྲིད་དུ།། རྒྱལ་བ་ཀུན་གྱི་དམ་
ཆོས་མ་ལུས་པ།། རྒྱལ་བའི་དགོངས་པ་ཇི་བཞིན་འཛིན་གྱུར་ཅིག དགེ་འདུན་
དཀོན་མཆོག་ལ། བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་འཇམ་
དཔལ་དང་སྐྱབས་གྲོལ་དང་ཕྱག་ན་རྡོ་རྗེ་ལ་སོགས་པ་བྱང་ཆུབ་སེམས་དཔའི་
ཚོགས་ཐམས་ཅད་ལ་ཕྱག་འཚལ་ལོ།། མཆོད་དོ།། སྐྱབས་སུ་མཆིའོ།། བདུན་
སོགས་བརྗོད། ཆོས་ཀྱི་རྒྱལ་བུ་གཞོན་ནུ་མཁྱེན་པའི་གཏེར།། བདག་ཅག་ཉེས་
བརྒྱས་གཟིར་བའི་འགྲོ་བ་ལ།། ཟབ་ཡངས་ལམ་འདི་མངོན་དུ་གྱུར་མཛད་པ།།
རྗེ་བཙུན་འཇམ་པའི་དབྱངས་ལ་ཕྱག་འཚལ་ལོ།། ཐབས་མཁས་ཐུགས་རྗེ་ཕུལ་
དུ་བྱུང་བའི་མཐུས།། དུས་མིན་འཆི་གསོ་རྒྱལ་སྲིད་སྤེལ་སོགས་སླད།། མཆོད་
པའི་སྦྱོར་བ་གསལ་བར་སྟོན་མཛད་པ། འཕགས་པ་སྐྱབས་གྲོལ་མཛད་ལ་ཕྱག་
འཚལ་ལོ།། ཡངས་ པ་ ཅན་དུ་བདེ་གཤེགས་ བརྒྱད་ འཛོམ་ནས།། སྤྱི་ སྒོས་
བསྟན་པ་སྲུང་བར་བཀའ་བསྒོས་ཤིང་། རང་རང་བདེན་པའི་ངག་གིས་ཞལ་
བཞེས་པ།། གསང་བདག་འཁོར་དང་བཅས་ལ་ཕྱག་འཚལ་ལོ།། སྤྱན་རས་
གཟིགས་དང་ ཉི་ ཟླ་ལྟར་སྣང་བྱེད། བློ་གྲོས་ཆེན་པོ་ མ་ ཕམ་ པ་ ལ་ སོགས།།
འཁོར་གྱི་བྱང་སེམས་སུམ་ཁྲི་དྲུག་སྟོང་དང་།། ཕྱོགས་བཅུའི་ སེམས་དཔའ་



༄༅།སྨན་བླའི་མདོ་ཆོག་བསྡུས་པ་བདུད་རྩིའི་བུམ་བཟང་།
257
རྣམས་ལ་ཕྱག་འཚལ་ལོ།། དེང་འདིར་འཕགས་ཚོགས་སོགས།། བྱང་ཆུབ་
སེམས་དཔའི་སྨོན་ལམ་ཡེ་ཤེས་མཐུ།། བདེན་པའི་གསུང་གིས་བསྔགས་པ་ཇི་
བཞིན་དུ།། གུས་པའི་ཡིད་ཀྱིས་རྗེས་སུ་དྲན་བྱས་ཏེ།། མཚན་ནས་བརྗོད་ཅིང་
ཕྱག་མཆོད་ཕུལ་བའི་མཐུས།། འཇམ་དཔལ་ལ་སོགས་རྒྱལ་སྲས་མཆོག་རྣམས་
ཀྱིས།། རྒྱལ་བའི་ཐུགས་དམ་བསྐུལ་ཞིང་གླེང་བསླངས་ནས།། ཕན་ཡོན་བསམ་
མི་ཁྱབ་པའི་མདོ་སྡེ་ཉིད།། སྤེལ་ཞིང་དེ་འཛིན་སྲུང་སྐྱོབས་བྱིན་བརླབ་པར།།
བདེན་པའི་ཞལ་བཞེས་བསླུ་བ་མེད་པ་རྣམས།། དེང་འདིར་མདོ་སྡེའི་ཆོ་ག་
བགྱིད་རྣམས་ལ།། བདེན་པ་མངོན་སུམ་ཉིད་དུ་བསྩལ་བ་དང༌།། ཡེ་ཤེས་
ཐུགས་རྗེ་བྱིན་རླབས་ཆེན་པོའི་མཐུས།། མདོ་སྡེའི་ཆོ་ག་རྫོགས་པར་བསྐང་ནས་
སུ།། མདོ་ལས་གསུངས་པའི་ཕན་ཡོན་མ་ལུས་པ།། འཕྲལ་དུ་མངོན་སུམ་ཉིད་
དུ་མཐོང་བ་ཡིས།། རེ་བ་ཡོངས་སུ་རྫོགས་པར་མཛད་དུ་གསོལ། ཆོས་སྐྱོང་བ་
རྣམས་ལ། ཚངས་པ་དང་ལྷའི་དབང་པོ་བརྒྱ་བྱིན་དང་རྒྱལ་པོ་ཆེན་པོ་བཞི་དང་
གནོད་སྦྱིན་གྱི་སྡེ་དཔོན་ཆེན་པོ་བཅུ་གཉིས་ལ་སོགས་པ་དམ་པའི་ཆོས་སྐྱོང་བའི་
ལྷའི་དགེ་བསྙེན་ཐམས་ཅད་ལ་ཕྱག་འཚལ་ལོ།། མཆོད་དོ་སྐྱབས་སུ་མཆིའོ།།
ལན་གསུམ་སོགས་བརྗོད། ཚངས་པ་བརྒྱ་བྱིན་ལ་སོགས་ཕྱོགས་སྐྱོངས་བཅུ།། རྒྱལ་
ཆེན་བཞི་སོགས་གཙང་རིས་མགོན་པོ་སྟེ།། བསྟན་པ་སྲུང་བར་ཞལ་བཞེས་
འཕགས་པའི་ཚོགས།། དཀར་ཕྱོགས་སྐྱོང་བ་རྣམས་ལ་ཕྱག་འཚལ་ལོ།། ཡངས་
པ་ཅན་དུ་སྨན་བླའི་མཚན་ཐོས་ནས།། བདེན་མཐོང་མདོ་འདི་སྲུང་བར་དམ་
བཅས་པ།། བདུན་འབུམ་འཁོར་གྱིས་བསྐོར་བའི་བཅུ་གཉིས་པོ། གནོད་སྦྱིན་
སྡེ་དཔོན་རྣམས་ལ་ཕྱག་འཚལ་ལོ།། དེང་འདིར་འཕགས་ཚོགས་སོགས། འཇིག་རྟེན་
སྐྱོང་བ་སྡེ་དཔོན་བཅས་པས་ཀྱང་།། སྔོན་ཚེ་སྟོན་པའི་སྤྱན་སྔར་ཞལ་བཞེས་པ། །
གུས་པའི་ཡིད་ཀྱིས་རྗེས་སུ་དྲན་བྱས་ཏེ། མཚན་ནས་བརྗོད་ཅིང་ཕྱག་མཆོད་
ཕུལ་བའི་མཐུས།། མདོ་སྡེ་འཛིན་ལ་སྲུང་ཞིང་སྐྱབ་པ་དང༌།། དགྲ་དང་གནོད་
པ་ནད་རིམས་འཐབ་རྩོད་ཞི།། དུས་མིན་འཆི་བྲལ་ལུས་སེམས་བདེ་བྱེད་ཅིང་།།



258
༄༅།བདུད་རྩི་སྨན་གྱི་མདོ་ཆོག
ལོངས་སྤྱོད་དབང་ཕྱུག་ནོར་དང་འབྲུ་འཕེལ་ལ།། ཇི་ལྟར་བསམ་པ་ཡིད་བཞིན་
བསྒྲུབ་བོ་ཞེས།། བཅོམ་ལྡན་གདན་འཛོམ་ཆེན་པོའི་སྤྱན་སྔ་རུ།། ལྷ་ཡི་བདེན་
ཚིག་མདོངས་གསོལ་མཛད་ པ་ བཞིན།། རྒྱ་ཆེན་མཆོད་སྦྱིན་གཏོར་མ་འདི་
བཞེས་ལ། གཏོར་མ་མི་འབུལ་བའི་དུས་སུ་གཏོར་འབུལ་གྱི་ཚིག་རྐང་གཅིག་འདི་བཞག་ལ་དེའི་
ཚབ་ཏུ། སྔོན་གྱི་དམ་བཅའ་མ་བསྙེལ་དེང་དགོངས་ནས།། ཞེས་སྦྱར་བར་བྱའོ།།
བདག་ཅག་མདོ་སྡེའི་ཆོ་ག་བགྱིད་རྣམས་ལ།། འགལ་རྐྱེན་ཀུན་སོལ་[སེལ]
མཐུན་རྐྱེན་ཡིད་བཞིན་སྒྲུབས།། སངས་རྒྱས་བསྟན་པ་དར་ཞིང་རྒྱས་པ་དང་།།
འགྲོ་ཀུན་བདེ་སྐྱིད་འབྱུང་བའི་ཕྲིན་ལས་མཛོད། གཏོར་མ་ཕུལ་ལོ།། སླར་གཞི་བདག་
གཏོར་མ་ནི།འདོད་ཡོན་ལྔ་ལྡན་མཆོད་སྦྱིན་གཏོར་མ་འདི།། ལྷ་མོ་བརྟན་མ་བརྟན་
མ་བཅུ་གཉིས་སོགས།། གངས་ཅན་སྤྱི་དང་ཕྱོགས་འདིའི་གནས་ བདག་ལ།།
འབུལ་ལོ་གེགས་ཞི་བསམ་དོན་འགྲུབ་པར་མཛོད།། ཅེས་པས་ཕུལ་ལོ།། རྒྱུན་འདོན་
སོགས་ཀྱི་དུས་གཏོར་མ་གཉིས་པོ་མ་ཕུལ་ཀྱང་ཆོག་ཅེས་སྔོན་གྱི་བླ་མ་དག་གསུངས། སྐབས་འདིར།
སྔགས་བཟླས་པའི་རྐྱེན་གྱིས་བདེ་བར་གཤེགས་པ་བརྒྱད་འཁོར་དང་བཅས་
པའི་ཐུགས་དམ་གྱི་རྒྱུད་བསྐུལ་ཏེ་སྐུའི་ཆ་ཐམས་ཅད་ནས་འོད་ཟེར་བདུད་རྩིའི་
རྣམ་པ་དཔག་ཏུ་མེད་པ་བྱུང་སྟེ།། བདག་དང་སྦྱིན་བདག་གམ། བུམ་པ་ཡོད་
ན། བུམ་པའི་ཆུ་ལ་ཐིམ་པས་བྱིན་གྱིས་བརླབ་པར་བསམ་ལ། ཏདྱ་ཐཱ། གྷུ་མེ་
གླུ་མེ། ཨི་མི། ནི་མི་ཧི། མ་ཏི་མ་ཏི། སཔྟ་ཏ་ཐཱ་ག་ཏ། ས་མཱ་དྷ་དྷིཥི་ཏེ། ཨ་
ཏི་མ་ཏེ། པཱ་ལེ་པཱ་པཾ་ཤཱ་དྷ་ནི། སརྦ་པཱ་པཾ་ནཱ་ཤ་ཡ། མ་མ་བུདྡྷེ། བུདྡྷོ ཏྟ་མེ།
ཨུ་མེ། ཀུ་མེ། བུདྡྷ་ཀྵེ་ཏྲ་པ་རི་ཤུ་དྷ་ནི། དྷ་མེ་ནི་དྷ་མེ། མེ་རུ་མེ་རུ། མེ་རུ་ཤི་
ཁ་རེ། སརྦ་ཨ་ཀཱ་ལཾ་མྲྀཏྟཱ་ནི་པཱ་ར་ཎི། བུདྡྷེ་སུདྡྷེ། བུདྡྷ་དྷིཊྛི་ཏེན། རཀྵནྟུ་མེ།
སརྦ་དེ་བཱ། ས་མེ་ཨ་ས་མེ། ས་མནཱ་ཧ་རནུ་མེ། སརྦ་བུདྡྷེ་བོ་དྷི་ས་ཏཱ། ཤ་མེ་
ཤ་མེ། པྲ་ཤ་མཆུ་མེ། སརྦ་ཨཱི་ཏུ་པ་དྲ་བ་བྱུ་ད་ཡ། པཱུ་ར་ཎི་པཱུ་ར་ཎི། པཱ་ར་ཡ་
མི། སརྦ་ཨཱ་ ཤཱ་ཡ། བཻཌཱུརྱ་པྲ་ཏི་བྷཱ་སེ། སརྦ་པཱ་པཾ་ཀྵ་ཡཾ་ཀ་རི་སྭཱ་ཧཱ། ཞེས་
བཻཌུརྨའི་གཟུངས་སུ་གྲགས་པའི་གཟུངས་རིང་གང་མང་དང་། ཨོཾ་ན་མོ་བྷ་ག་ཝ་ཏེ། བྷི་ཥ་ཛེ་



༄༅།སྨན་བླའི་མདོ་ཆོག་བསྡུས་པ་བདུད་རྩིའི་བུམ་བཟང༌།
259
གུ་རུ་བཻ་ཌཱུརྱ་པྲ་བྷ་རཱ་ཛཱ་ཡ། ཏ་ཐཱ་ག་ཏ་ཡ། ཨརྡ་ཏེ་སམྱཀྑཾ་བུདྡྷཱ་ཡ། ཏདྱ་ཐཱ།
ཨོཾ་བྷི་ཥ་ཛེ་གྷོ་ཥ་ཛེ། མ་ཧཱ་བྷི་ཥ་ཚེ་བྷི་ཥ་ཛེ། རཱ་ཛཱ་སཱ་མུངྒ་ཏེ་སྭཱ་ཧཱ། ཞེས་སྨན་
གཟུངས་རིང་ཐུང་གང་འགྲུབ་བཟླ། དེ་ལྟ་བུའི་བུམ་ཆུས་ལྷ་ལའང་ཁྲུས་གསོལ་ཞིང་། རང་གཞན་གྱིས་
འཐུང་ཞིང་ཁྲུས་བྱས་བས་ནད་གདོན་སྡིག་སྒྲིབ་ཐམས་ཅད་ལས་ཐར་བར་འགྱུར་རོ། གཤིན་པོའི་རུས་
པ་སོགས་ལ་གཏོར་བས་ཕན་ཡོན་ཆེ་ཞིང་། གནས་ཁང་དུ་ཡུལ་ཕྱོགས་སོགས་ལ་གཏོར་བས་བཀྲ་ཤིས་པ་
སོགས་ཕན་ཡོན་ཆེན་པོ་འབྱུང་བར་ངེས་སོ།། མཇུག་ཏུ་མཆོད་བསྟོད་ནི། ལྷ་དང་ཀླུ་དང་གནོད་
སྦྱིན་མི་རྣམས་དང་། ཕྱོགས་བཅུའི་བྱང་ཆུབ་སེམས་དཔའི་མཆོད་པ་རྣམས།།
ཡོན་ཏན་ཆེན་པོ་འཇིག་རྟེན་གཙོ་ལ་འབུལ།། མཆོག་གི་མཆོད་པ་འདི་དག་
བཞེས་སུ་གསོལ།། མཆོད་གཟུངས་ཚར་གཅིག་བཟླ། མཚན་ལེགས་རིན་ཆེན་གསེར་
བཟང་མྱ་ངན་མེད།། ཆོས་བསྒྲགས་མངོན་མཁྱེན་སྨན་བླ་ཤཱཀྱ་ཐུབ། རྒྱ་ཆེན་
སྨོན་ལམ་ཡོངས་སུ་རྫོགས་པ་ཡིས།། བདེ་བར་གཤེགས་པ་བརྒྱད་ལ་ཕྱག་འཚལ་
ལོ། སྟོན་པ་བླ་མེད་སངས་རྒྱས་རིན་པོ་ཆེ།། སྐྱོབ་པ་བླ་མེད་དམ་ཆོས་རིན་པོ་
ཆེ།། འདྲེན་པ་བླ་མེད་དགེ་འདུན་རིན་པོ་ཆེ། སྐྱབས་གནས་དཀོན་མཆོག་
གསུམ་ལ་ཕྱག་འཚལ་བསྟོད།། བསྟོད་པར་འོས་པ་ཐམས་ཅད་ལ།། ཞིང་རྡུལ་
ཀུན་གྱི་གྲངས་སྙེད་ཀྱིས།། ལུས་བཏུད་པ་ཡི་རྣམ་ཀུན་ཏུ།། མཆོག་ཏུ་དད་པས་
ཕྱག་འཚལ་བསྟོད།། སྨོན་ལམ་ནི། དེང་འདིར་མདོ་སྡེའི་ཆོ་ག་ཇི་བཞིན་དུ།། རྒྱལ་
བ་འཁོར་བཅས་ཕྱག་འཚལ་མཆོད་སོགས་མཐུས།། བདེ་གཤེགས་རྣམས་ཀྱིས་
སྨོན་ལམ་གང་བཏབ་དང་།། རྒྱལ་སྲས་ཚད་མ་རྣམས་ཀྱི་ཞལ་བཞེས་དང་།།
ཆོས་སྐྱོང་སྲུང་མས་ཐུགས་དམ་གང་བཅས་པ།། བདག་ཅག་རྣམས་ལ་འགྲུབ་
པར་མཛད་དུ་གསོལ།། ཐུབ་བསྟན་དར་ཞིང་བསྟན་འཛིན་ཞབས་པད་བརྟན།།
མི་བདག་ཆོས་ལྡན་འབངས་རྣམས་དགེ་ལ་འཁོལ།། འགྲོ་ཀུན་བདེ་སྐྱིད་འཕེལ་
ཞིང་ ཆོས་ ལ་ མོས།། ནད་ གདོན་ དབུལ་ ཕོངས་ འཐབ་ རྩོད་ རྒྱུན་ ཆད་ དེ།།
བྱམས་པའི་སེམས་ལྡན་ཆོས་དང་བཀྲ་ཤིས་རྒྱས།། སྒྲིབ་བྱང་ཚོགས་རྫོགས་བྱང་
ཆེན་མྱུར་ཐོབ་ཤོག། བདེ་གཤེགས་སྲས་བཅས་ཀུན་གྱི་ཐུགས་བསྐྱེད་དང་།།



260
༄༅།།བདུད་རྩི་སྨན་གྱི་མདོ་ཆོག
མཛད་པ་སྨོན་ལམ་མཁྱེན་བརྩེ་ནུས་པའི་ཚུལ།། བླ་མེད་ཡེ་ཤེས་སྒྱུ་འཕྲུལ་ཇི་
འདྲ་བ།། དེ་འདྲ་ཁོ་ནར་བདག་ཀྱང་འགྱུར་བར་ཤོག། བཟོད་གསོལ་ནི། མ་
འབྱོར་བ་དང་ཉམས་པ་དང་།། གང་ཡང་བདག་རྨོངས་བློ་ཡིས་ནི།། བགྱིས་པ་
དང་ནི་བགྱིད་སྩལ་བ།། དེ་ཀུན་བཟོད་པར་མཛད་དུ་གསོལ།། བག་མེད་སྤྱོད་
པ་མ་དག་པས།། མདོ་ལས་བྱུང་བའི་ཆོ་ག་བཞིན། མ་ལྕོགས་འཁྲུལ་པ་ཅི་
མཆིས་པ། དེ་ཡང་བཟོད་པར་མཛད་དུ་གསོལ།། གཤེགས་གསོལ་ནི། ཁྱེད་ཀྱིས་
སེམས་ཅན་དོན་ཀུན་མཛད། རྗེས་སུ་མཐུན་པའི་དངོས་གྲུབ་སྩོལ།། སངས་
རྒྱས་ཡུལ་དུ་གཤེགས་ནས་ཀྱང་།། སླར་ཡང་ཐུགས་རྗེས་འབྱོན་པར་མཛོད།།
མགོན་པོ་ཐུགས་རྗེ་ཆེན་པོ་དང་ལྡན་པ་རྣམས་ཀྱིས་བདག་དང་སེམས་ཅན་
ཐམས་ཅད་ཀྱི་དོན་མཛད་པ་ལགས་ཀྱིས་སོ་སོའི་ཞིང་ཁམས་སུ་རྫུ་འཕྲུལ་གྱིས་
འཁོར་དང་བཅས་པ་གཤེགས་སུ་གསོལ་ལོ། དགེ་བ་བསྔོ་བ་ནི། འཇམ་དཔལ་
དཔའ་བོས་ཇི་ལྟར་སོགས་ཚིགས་བཅད་གཉིས་དང་། དགེ་བ་འདི་ཡིས་མྱུ་[མྱུར]དུ་
བདག། སྨན་པའི་རྒྱལ་པོ་འགྲུབ་གྱུར་ནས།། འགྲོ་བ་གཅིག་ཀྱང་མ་ལུས་པ།།
དེ་ཡི་ས་ལ་འགོད་པར་ཤོག། འགྲོ་བའི་སྡུག་བསྔལ་སྨན་གཅིག་པུ།། བདེ་བ་
ཐམས་ཅད་འབྱུང་བའི་གནས།། བསྟན་པ་རྙེད་དང་བཀུར་སྟི་དང་།། བཅས་
ཏེ་ཡུན་རིང་གནས་གྱུར་ཅིག རྨད་བྱུང་སྲས་བཅས་རྒྱལ་བའི་བྱིན་རླབས་དང་།།
རྟེན་འབྲེལ་བསླུ་བ་མེད་པའི་བདེན་པ་དང༌།། བདག་གི་ལྷག་བསམ་དག་པའི་
མཐུ་སྟོབས་ཀྱིས།། རྣམ་དག་སྨོན་པའི་གནས་ཀུན་འགྲུབ་པར་ཤོག། ཤིས་པ་
བརྗོད་པ་ནི།སྙིགས་མའི་འགྲོ་ལ་ཐུགས་རྗེ་ཉི་མའི་འོད། ཆེས་ཆེར་རབ་འབར་
བཅོམ་ལྡན་བདེ་གཤེགས་བདུན།། སྨོན་ལམ་ གསུངས་ པ་དོན་ཀུན་གྲུབ་ པ་
སོགས།། རྫོགས་པའི་སངས་རྒྱས་རྣམས་ཀྱི་བཀྲ་ཤིས་ཤོག། ཐོས་པ་ཙམ་གྱིས་
སྲིད་ཞིའི་སྡུག་བསྔལ་ལས།། རྣམ་པར་སྒྲོལ་ནུས་ཟབ་དང་རྒྱ་ཆེ་བའི། སྙིང་པོ་
སྨན་གྱི་མདོ་སྡེ་བརྒྱད་བརྒྱ་པ།། . གསུང་མཆོག་དམ་པའི་ཆོས་ཀྱི་བཀྲ་ཤིས་ཤོག།
ཞུ་གསོལ་སྲུང་སྐྱོབ་མཛད་པའི་སེམས་དཔའ་ཆེ།། ཉན་ཐོས་ཕྱོགས་སྐྱོང་གནོད་



༄༅སྨན་བླའི་མདོ་ཆོག་བསྡུས་པ་བདུད་རྩིའི་བུམ་བཟང་།
261
སྦྱིན་སྡེ་དཔོན་སོགས།། ཆོས་འདི་ཡུན་དུ་འཕེལ་ཞིང་གནས་བྱེད་པའི།། དགེ་
འདུན་འདུས་པའི་ཚོགས་ཀྱི་བཀྲ་ཤིས་ཤོག། གཞན་ཡང་བཀྲ་ཤིས་ཀྱི་ཚིགས་བཅད་ ཅི་
རིགས་བས་དགེ་ལེགས་སུ་བྱའོ།། དེ་ལྟར་བདེ་གཤེགས་གསུང་གིས་ལེགས་བསྔགས་པའི།། མདོ་སྡེའི་
རྒྱལ་པོའི་ཆོ་གའི་ཡང་སྙིང་འདི།། བརྩེ་བའི་བསམ་པས་གསལ་བར་བྱས་པའི་མཐུས།། འགྲོ་ཀུན་སྨན་
པའི་རྒྱལ་པོ་འགྲུབ་གྱུར་ཅིག ཅེས་མདོ་ཆོག་བདུད་རྩིའི་བུམ་བཟང་ཞེས་བྱ་བ་འདི་ནི་འཇུག་པ་བདེ་
ཞིང་དོན་འདུས་ལ་དགོས་པ་ཆེ་བའི་གནད་མཐོང་ནས་རབ་ཚེས་ལྕགས་ཡོས་ནག་ཟླའི་ཉེར་ལྔར་མི་ཕམ་
པས་སྦྱར་བའི་དགེ་བས་མཁའ་ཁྱབ་ཀྱི་སེམས་ཅན་ལ་ཕན་བདེ་བླ་ན་མེད་བརྟག་ཁྱབ་ལྷུན་གྲུབ་ཏུ་འབྱུང་
བར་གྱུར་ཅིག འདི་ལས་རྒྱས་པར་འདོད་ན་ལྔ་པ་ཆེན་པོའི་ཆོག་བསྒྲིགས་ཡིད་བཞིན་དབང་རྒྱལ་དང་།
བསྡུས་པ་ལ་མོས་ན་པཎ་ཆེན་ཐམས་ཅད་མཁྱེན་པའི་མདོ་ཆོག་བདུད་རྩིའི་ཡང་ཞུན་སྙིང་པོ་སོགས་དམ་
པ་རྣམས་ཀྱིས་མཛད་པའི་གཞུང་ལྟར་ཉམས་སུ་བླང་བར་བྱའོ།། འདིར་འབད་ལེགས་བྱས་དགེ་ཚོགས་
ཟླ་ཟེར་ལྟར།། རྣམ་པར་དཀར་བའི་བསོད་ནམས་གང་མཆིས་པས།། བདེ་གཤེགས་བརྒྱད་ཀྱི་གསང་
གསུམ་དཔལ་ཐོབ་ནས།། མཐའ་དག་འགྲོ་ལ་དབུགས་དབྱུང་སྦྱིན་པར་སྨོན།། ཅེས་སྨོན་ཚིག་བཅས་
ཐུབ་བསྟན་ནས་པར་བསྐྲུན་ཞུས་པ་ཛ་ཡནུཔ། །། །
དེང་འདིར་འཕགས་ཚོགས་དེ་དག་ཐམས་ཅད་ལ། མཆོད་ཡོན་བྱུགས་
པ་མེ་ཏོག་བདུག་སྤོས་དང་། མར་མེ་ཞལ་ ཟས་སིལ་སྙན་རོལ་མོའི་ཚོགས།།
གདུགས་དང་མཛེས་པའི་བ་དན་ལ་སོགས་པ།། དངོས་སུ་ཇི་ལྟར་འབྱོར་པའི་
མཆོད་པ་དང་།། ཕྱོགས་བཅུར་བདག་པོས་ཡོངས་སུ་མ་བཟུང་བའི།། ལྷ་མིའི་
ཡོ་བྱད་ཕུན་སུམ་ཚོགས་ཀུན་དང་།། གཟུངས་དང་རིག་ པའི་མཐུ་དང་མོས་
སྟོབས་ཀྱིས།། བསྐྱེད་པའི་མཆོད་སྤྲིན་བཟང་པོ་སྤྱོད་པ་ཡི།། སྨོན་ལམ་ལས་
བྱུང་རྒྱ་མཚོ་ཐམས་ཅད་ལ།། ཀུན་ཏུ་བཟང་པོའི་མཆོད་པའི་སྤྲིན་ཕུང་གིས།།
ནམ་མཁའི་མཐའ་ཀླས་རྒྱས་པར་བཀང་སྟེ་འབུལ།། བདག་གིས་ཐོག་མེད་དུས་
ནས་ད་ལྟའི་བར།། ཉོན་མོངས་དབང་གིས་བགྱི་འོས་མ་བགྱིས་ཤིང་།། མི་འོས་
ལས་བགྱིས་ སྡིག་ལྟུང་ ཅི་ བསགས་ པ།། གནོང་ ཞིང་ འགྱོད་ པས་ ཡང་ དག་
བཤགས་པར་བགྱི།། འཕགས་དང་སོ་སོའི་སྐྱེ་བོས་དགེ་བ་ནི།། དུས་གསུམ་
བསགས་ལ་རྗེས་སུ་ཡི་རང་ངོ༌།། ཕྱོགས་བཅུར་བཞུགས་པའི་རྒྱལ་བ་ ཐམས་
ཅད་ལ།། ཆོས་འཁོར་བླ་ན་མེད་པར་བསྐོར་བར་བསྐུལ།། འཇིག་རྟེན་སྒྲོན་མེ་



262
༄༅།བདུད་རྩི་སྨན་གྱི་མདོ་ཆོག
མྱ་ངན་འདའ་བཞེད་པ།། དེ་ཀུན་མྱ་ངན་མི་འདའ་བཞུགས་གསོལ་འདེབས།།
འདིས་མཚོན་དགེ་ཀུན་བདག་གཞན་མ་ལུས་པས།། བླ་མེད་བྱང་ཆུབ་མངོན་
བྱེད་རྒྱུར་བསྔོའོ།། འགྲེས་བྱང་ངོ་།།



263
༄༅། ། བཅོམ་ལྡན་འདས་སྨན་གྱི་བླ་བཻ་ཌཱུརྱའི་འོད་ཀྱི་
རྒྱལ་བོའི་བསྙེན་ཡིག་དངོས་གྲུབ་ནོར་བུའི་བང་
མཛོད་ཅེས་བྱ་བ་བཞུགས་སོ། །
བསྐལ་བཟང་ཐུབ་བསྟན་དབང་ཕྱུག
ཚད་མེད་ཐུགས་རྗེ་བཻཌཱུར་སྤྲིན་སྔོན་ལས།། རྨད་བྱུང་འཕྲིན་ལས་བདུད་
རྩིའི་ཆར་རྒྱུན་གྱིས།། ཕྱོགས་བྲལ་ཡིད་ཅན་སྡུག་བསྔལ་ཚ་གདུང་མེ།། ལྷག་
མེད་ཞི་མཛད་སྨན་པའི་རྒྱལ་བོར་འདུད།། ལྷ་མཆོག་དེ་ཉིད་བསྙེན་ཅིང་བསྒྲུབ་
པའི་ཚུལ།། རྡོ་རྗེ་འཆད་མེད་ལམ་གྱི་རིམ་པ་ཡི།། དགོངས་པ་ཇི་བཞིན་མདོར་
བསྡུས་གནད་ཚང་བ། བློ་དམན་དག་ལ་ཕན་ཕྱིར་ཡི་གེར་འགོད།། དེ་ཡང་
རྒྱལ་བ་རྣམས་ཀྱི་སྤངས་རྟོགས་ལ་མཐོ་དམན་དང་། གདུལ་བྱ་ལ་ཉེ་རིང་།
འཕྲིན་ལས་ལ་ཁྱབ་ཆེ་ཆུང་མེད་ནའང༌། ཐུགས་བསྐྱེད་ཚུལ་དང༌། སྨོན་ལམ་
གྱི་སྟོབས་ཀྱིས་སྙིགས་མ་ལྔ་ཆེས་ཆེར་བདོ་བའི་དུས་འདིར། ལྷ་གཞན་ལས་
ཐུགས་རྗེ་དང་བྱིན་རླབས་ལྷག་པར་ཆེ་ཞིང་། མཚན་ཐོས་པ་ཙམ་གྱིས་ངན་
སོང་གི་འཇིགས་པ་ལས་སྐྱོབ་ཅིང་། བླ་ན་མེད་པའི་བྱང་ཆུབ་ལས་ཕྱིར་མི་ལྡོག་
པར་འགྱུར་བ་དང༌། ལས་ཀྱི་སྒྲིབ་པ་ཐམས་ཅད་རྣམ་པར་སྦྱོང་ཞིང༌། མཆོག་
ཐུན་གྱི་དངོས་གྲུབ་སོགས་གང་འདོད་ཀྱི་དེ་ཐམས་ཅད་ཡོངས་སུ་སྐོང་བའི་ལྷ་
མཆོག་ཁྱད་པར་ཅན། བྱ་རྒྱུད་དེ་བཞིན་གཤེགས་ པའི་རིགས་ཀྱི་གཙོ་བོར་
གཏོགས་བའི་བཅོམ་ལྡན་འདས་སྨན་གྱི་བླ་བཻཌཱུརྨའི་འོད་ཀྱི་རྒྱལ་བོ་འདི་ཉིད་ཀྱི་
བསྙེན་པ་ཇི་ལྟར་བྱེད་པའི་ཚུལ་ལ་གསུམ། སྦྱོར་བ་དང་། དངོས་གཞི་དང་།



264
༄༅།།བདུད་རྩི་སྨན་གྱི་མདོ་ཆོག
མཇུག་ཏུ་ཇི་ལྟར་བྱ་བའོ།།
དང་པོ་ནི། ལེགས་གྲུབ་ཀྱི་རྒྱུད་ལས། རིགས་དང་རང་བཞིན་མཐུ་
རྣམས་དང༌། ལས་ཀྱང་རྣམ་པར་དཔྱད་ནས་ནི། རང་གི་ཡིད་དང་མཐུན་པ་
ཡི།། གསང་སྔགས་པ་ནི་བསྙེན་པ་བརྩམས།། ཞེས་གསུངས་པ་ལྟར། ལམ་
ཐུན་ མོང་ བས་རྒྱུད་སྦྱངས་ ཤིང་། ལྷ་ མཆོག་འདི་ ཉིད་ ཀྱི་དབང་དང་ རྗེས་
གནང་། སྒྲུབ་ཐབས་ཀྱི་ལུང་སོགས་ཐོབ་ན་རབ། དེ་མིན་བྱ་རྒྱུད་དེ་བཞིན་
གཤེགས་པའི་རིགས་ཀྱི་དཀྱིལ་འཁོར་དུ་དབང་ལེགས་པར་ཐོབ་ཅིང་། བྱང་
སེམས་ཀྱི་སྡོམ་བྱ་རྒྱུད་ནས་བཤད་པའི་དམ་ཚིག་རྣམས་ལེགས་པར་བསྲུང་བ།
ལྷ་དང་བླ་མ་ལ་ཡིད་ཆེས་ཀྱི་དད་པ་བརྟན་པོ་དང་ལྡན་པའི་གང་ཟག་ གིས་
འགལ་རྐྱེན་ དང༌ བྲལ་ ཞིང་ མཐུན་ རྐྱེན་ ཚང་ བས་ ཡིད་ མཐུན་ གྱི་ གནས་ སུ།
གཟའ་སྐར་ ཚེས་ གྲངས་ བཟང་ བོ་ ལ། སྒྲུབ་ ཁང་བྱི་དོར་བྱ། ཕྱི་ རོལ་ ཏུ་
མཚམས་ཐོ་བ་སླངས་ནང་དུ་སྨན་བླའི་བྲིས་འབུར་གྱི་སྐུ་རབ་གནས་ཅན་སོགས་
སྐུ་གསང་[གསུད]ཐུགས་ཀྱི་རྟེན་ལེགས་པར་བཀྲམ། དེའི་མདུན་དུ་སྟེགས་ཀྱི་
སྟེང་དཀར་གསུམ་མངར་གསུམ་སོགས་ཀྱི་ཟླུམ་གཏོར་པད་འདབ་ ཅན་མར་
རྒྱན་གྱིས་སྤྲས་པ་གྱ་ནོམ་པ་དང་། རང་གི་གཡས་ནས་མགོ་བརྩམས་ཏེ་ཆུ་
གཉིས་ཉེར་སྤྱོད་སོགས་གཙང་ཞིང་ཡིད་དུ་འོང་བ་བཤམས། རང་གི་མདུན་དུ་
རྡོར་དྲིལ། ཉེ་རེག་གི་ཆུ་གཙང་སོགས་བཞག གདན་གྱི་འོག་ཏུ་གཡུང་དྲུང་
ཆོས་སྐོར་དུ་བྲིས་པ་ལ། ཀུ་ཤ་རྩེ་མོ་དབུས་དང་རྩ་བ་ཕྱིར་བསྟན་པ་བཀྲམ། །
རྣལ་འབྱོར་རྒྱུད་མན་ཆད་ལ་ ཤ་ཆང་སྒོག་བཙོང་སོགས་ལ་སྤྱད་མི་རུང་བས།
དཀར་གསུམ་སོགས་ཀྱི་ཟས་དང་དང་བ་དང་དམ་ཚིག་གཙང་བའི་མཚམས་
གཡོག་སོགས་མཚམས་ནང་དུ་གང་དགོས་ཐམས་ཅད་ཚགས་སུ་ཆུད་པ་བྱ། ཡོ་
བྱད་ཕར་གཏོང་ཚུར་ལེན་དགོས་པ་ཡང་དྲན་པར་བྱེད། དེ་ནས་ཡི་དམ་གང་
རུང་གི་ང་རྒྱལ་གྱིས་བགེགས་གཏོར་བཏང་སྟེ་བསྙེན་བསྒྲུབ་ལ་བར་ཆད་བྱེད་
པའི་བགེགས་རྣམས་བསྐྲད། ཐུན་མོང་བའི་བསྲུང་འཁོར་སྒོམ། གཉུག་མར་



༄༅།བཅོམ་ལྡན་འདས་སྨན་གྱི་བླ་བཻ་ཌཱུརྱའི་འོད་ཀྱི་རྒྱལ་པོའི་བསྙེན་ཡིག
265
གནས་པའི་དཀར་ཕྱོགས་བོ་རྣམས་ལ་གཏོར་མ་ཕུལ་ཏེ་བསྙེན་པ་མཐར་ཕྱིན་
པའི་འཕྲིན་ལས་བཅོལ། དེ་ནས་དཔུང་བཟང་གིས་ཞུས་པའི་རྒྱུད་ལས། ཁྲུས་
བྱས་ལུས་ལ་གོས་གཙང་བགོས་ནས་ནི། ཤར་ཕྱོགས་ཁོ་བསྟས་ཀུ་ཤའི་གདན་
སྟེང་དུ། འདུག་ནས་གསང་སྔགས་རྗེས་སུ་དྲན་པར་བྱ།། ཞེས་གསུངས་པ་
ལྟར། ཁ་ཤར་དུ་ཕྱོགས་ཏེ། ཐལ་མོ་བཀན་པ་ལས་མཛུབ་མོ་གཉིས་ཅུང་ཟད་
བཀུགས་བདེ་བཞིན་གཤེགས་བའི་རིགས་ཀྱི་དམ་ཚིག་གི་ཕྱག་རྒྱ་མགོ་ལ་བཞག་
ནས། ཨོཾ་ཏ་ཐཱ་ག་ཏ་ཨུདྡྷ་ཝ་ཡེ་སྭཱ་ཧཱ། ཞེས་བརྗོད། ཕྱོགས་བཅུའི་སངས་རྒྱས་
ཐམས་ཅད་ལ་དམིགས་ནས་ཐལ་མོ་སྦྱར་ཏེ། ཨོཾ་སརྦ་ཏ་ཐཱ་ག་ཏ་ཀཱ་ཡ་ཝཱ་ཀ་ཙིཏྟ་
བཛྲ་ཁྲ་ཎ་མེ་ན་སརྦ་ཏ་ཐཱ་ག་ཏ་བཛྲ་པཱ་དེ་ལནྡ་ནཾ་ཀ་རོ་མི། ཞེས་ཕྱག་བྱའོ།།
ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་
ཅད་ལ་བྱང་ཆུབ་སྙིང་བོ་ལ་མཆིས་ཀྱི་བར་དུ་བདག་ཉིད་དུས་ཐམས་ཅད་དུ་
ཡོང་ཡེ་འབུལ་ན། སངས་རྒྱས་དང་བྱང་ཆུབ་སེམས་དཔའ་ཆེན་པོ་རྣམས་ཀྱིས་
བདག་བཞེས་སུ་གསོལ། བདག་ལ་དངོས་གྲུབ་བླ་ན་མེད་པ་སྩལ་དུ་གསོལ།
ཞེས་ལུས་འབུལ། སངས་ རྒྱས་ ཆོས་ དང་ ཚོགས་ མཆོག་ ལ།། ཞེས་ པ་ནས།
དེང་ནས་བྱང་ཆུབ་སེམས་བསྐྱེད་དོ།། ཞེས་སྐྱབས་སུ་འགྲོ་བ་དང་བྱང་ཆུབ་ཏུ་
སེམས་བསྐྱེད། ལག་པ་གཉིས་སོར་མོ་ཕན་ཚུན་བསྣོལ་ཏེ་ཁུ་ཚུར་བཅིངས་ལ་
མཐེའུ་ཆུང་གཉིས་གཤིབས་ཏེ་བསྒྲེང་། མཛུབ་མོ་རྩེ་མོ་སྦྱར་བའི་གློར་མཐེ་བོང་
གཉིས་བཙུགས་པའི་ཕྱག་རྒྱ་དང༌། ཨོཾ་བཛྲ་ཀྲོདྷ་ མ་ཧཱ་པཱ་ལཱ་ཧ་ན་ད་ཧ་བ་ཙ་བི་
དྭ་ནས་ཡ་ཨུ་ཙྪ་ཟླ་ཀྲོ་དྷ་ ཧཱུྃ་ཕཊ། ཅེས་པ་ཁྲོ་བོ་མནོལ་བ་མེད་པའི་སྔགས་རྒྱས་
བསྲུང་བར་བྱ་ཞིང་བཟའ་བཏུང་དང་བཤང་གཅིའི་ཚེའང་བསྲུང་བར་བྱའོ།།
དེ་ནས་ཕྱི་རོལ་ཏུ་ཕྱིན་ནས་ཁྲུས་བྱ་དགོས་ཏེ། ལེགས་གྲུབ་ལས། མ་བསྡམས་
པའམ་མི་གཙང་བས།། གང་དག་བཟླས་པད་བྱེད་པ་ནི།། བཟླས་པའི་གྲངས་
ནི་བཤད་པ་ལ།། མཁས་བས་དེ་དག་མི་སྦྱར་གྱི།། ཞེས་ཁྲུས་ལ་སོགས་བའི་
གཙང་སྦྲ་མ་བྱས་པའི་བཟླས་བརྗོད་རྣམས་བཟླས་གྲངས་ཀྱི་ཁ་སྐོང་མི་རུང་བར་



266
༄༅།བདུད་རྩི་སྨན་གྱི་མདོ་ཆོག
གསུང་བས། རྡོ་རྗེ་འཆང་ཆེན་པོའི་ལམ་གྱིས་རིམ་པ་ལྟར་ཁྲུས་རྒྱས་པར་བྱ་
ཞིང་། ཡུལ་དུས་ཀྱི་དབང་གིས་ཁྲུས་རྒྱས་པ་མ་ནུས་ན། དཔུང་བཟང་གིས་
ཞུས་པ་ལས། ཡང་ན་ས་དང་ཆུ་དག་ཇི་སྲིད་དུ།། དྲི་མ་དྲི་བྲལ་དེ་སྲིད་བར་དུ་
བྱ།། ཞེས་ས་དང་ཆུས་དྲི་མ་དག་དག་ཏུ་བཀྲུ་བ་དང༌། མ་མཐའ་ཡང་རྐང་བ་
གཉིས་དང༌། ལག་པ་གཉིས་གདོང་སྟེ་ཡན་ལག་ལྔ་བོ་དེ་ངེས་པར་བཀྲུ་དགོས་
པར་བྱ་རྒྱུད་དོན་གསལ་ལས་གསུངས་སོ།། དེ་ནི་ཕྱིའི་ཁྲུས་དང་། སྒོ་གསུམ་མི་
དགེ་བ་ལས་བཟློག་སྟེ་དགེ་བ་ལ་སྦྱོར་བ་ནང་གི་ཁྲུས་བ་ནི་ཁྲུས་ཏེ་དེ་གཉིས་ནི་
རིམ་པ་བཞིན། དེ་ནི་རབ་བཀྲུས་གཙང་མ་ཡི། ཞེས་དང༌། གང་དག་ཡིད་
དགེ་སེམས་དང་ཞིང༌།། ཞེས་པས་བསྟན་པར་ སངས་ རྒྱས་ གསང་བས་རྣམ་
འཇོམས་ཀྱི་འགྲེལ་བར་གསུངས་སོ།། དེ་ནས་དེ་བཞིན་གཤེགས་བའི་རིགས་ཀྱི་
སྙིང་བོ། ཛི་ན་ཛི་ཀ་ཅེས་པ་འདི་ལན་གསུམ་བཟླས་ལ་རིང་གི་སྤྱི་བོར་གསང་
གཏོར་བྱས་ཏེ་བགེགས་བསལ། ན་མོ་རཏྣ་ཏ་ཡ་ལ། ན་མཤྩཎྜ་བཛྲ་པ་ཎ་ཡེ།
མ་ཧཱ་ཡཀྵ་སེ་ན་བ་ཏ་ཡེ། ན་མོ་བཛྲ་ཀྲོདྷཱ་ཡ། ཏ་དྱཐཱ། ཨོཾ་ཧུ་ལུ་ཧུ་ལུ་ཏིཥྛ་བནྡྷ་
བནྟ་ཧ་ན་ཧ་ན་ཨ་མྲྀ་ཏེ་ཧཱུཾ་ཕཊ། ཅེས་བདུད་རྩི་ཐབ་སྦྱོར་གྱི་སྔགས་ཀྱིས་གདན་
ལ་གསང་གཏོར་བྱས་ཏེ། གནད་དེ་ལ་རྡོ་རྗེ་སྐྱིལ་ཀྲུང་གིས་འཇུག་པར་བྱའོ།།
ཨོཾ་རཀྵ་རཀྵ་མཱ་ན་སརྦ་བུདྡྷ་ཨདྷི་ཥཱ་ན་ཨཱ་དྨ་ཙི་བར་སྭཱ་ཧཱ། ཅེས་བཟླས་ནས་གོས་
ལ་གདབ། ཨོཾ་ཏྲི་བནྡྷ་སྭཱཧཱ། ཛི་ན་ཛི་ཀ་བཟླས་པའི་སྤོས་ཆུ་འཐོར་ཡབ་ཀྱིས་
གཏོར་ནས་མཆོད་རྫས་ཀྱི་བགེགས་བསལ། ཨོཾ་ཏཱཾ་བནྡྷ་སྭཱ་ཧཱ། ཨོཾ་ཏེ་ཛ ཏེ་
ཛ༔ ཏེ་ཛ༔ ས་ནི་སིདྡྷི་སྭཱ་བྷ་ཡ་ཧཱུྃ་ཕཊ། ཅེས་བཟླས་པས། མཆོད་པ་རྣམས་
ཕུལ་དུ་བྱུང་བའི་ལྷ་རྫས་སུ་གྱུར་བར་བསམ། སྔར་བཤད་པའི་བདུད་རྩི་ཐབ་
སྦྱོར་གྱི་སྔགས་དང་། ཛི་ན་ཛི་ཀ་བཟླས་མཆོད་པ་རྣམས་བྱིན་གྱིས་བརླབ། ཨོཾ་
ཧ་ན་ཧ་ན་ཨ་མྲྀ་ཏེ་ཧཱུཾ་ཕཊ། ཨོཾ་ཏཱཾ་བནྡྷ་སྭཱ་ཧཱ། བཟླས་ཏེ་སྤོས་ཆུ་བདག་ལ་
གཏོར་བས་ལུས་ཀྱི་བགེགས་བསལ། ཨོ་ཀཱི་ལི་ཀཱི་ལ་བཛྲ་བཛྲ་བྷུར་བནྡྷ་བནྡྷ་ཧཱུྃ་
ཕཊ། ཅེས་པ་སྤོས་ཆུ་ལ་ལན་བདུན་བཟླས་ཏེ་ཕྱོགས་ཀུན་དུ་གཏོར་ལ་བགེགས་



༄༅།བཅོམ་ལྡན་འདས་སྨན་གྱི་བླ་བཻ་ཌཱུརྨའི་འོད་ཀྱི་རྒྱལ་པོའི་བསྙེན་ཡིག
267
བསལ་བར་བྱའོ། ། དེ་ནས་བགེགས་བཅིངས་པ་དང་། ཕུར་གནག་རྡོ་རྗེས་
གུར་མེ་རི་སོགས་སྒོམ་པར་འདོད་ན། སྔགས་རིམ་ཆེན་མོ་དང་། རྗེ་འདུལ་བ་
འཛིན་པའི་བྱ་སྤྱོད་སྤྱིའི་ཆོ་ག་སོགས་ལས་ཤེས་པར་བྱའོ།།་་་་་
གཉིས་པ་དངོས་གཞི་ལ་གཉིས། ཚོགས་ཞིང་སྤྱན་དྲངས་ནས་མཆོད་པ་
དང༌། བདག་བསྐྱེད་སྒོམ་ནས་བཟླས་པ་བྱ་ཚུལ་ལོ།། དང་པོ་ནི་རང་ཉིད་སྐད་
ཅིག་གིས་དེ་བཞིན་གཤེགས་པ་སྨན་པའི་རྒྱལ་བོར་གསལ་བའི་ཞེས་པ་ནས་
ཚོགས་ཞིང་རྣམས་རང་ལ་ཐིམ་པས་བྱིན་གྱིས་བརླབ་པར་བསམ། ཞེས་པའི་
བར། བདག་བསྐྱེད་ཀྱི་ཆོ་ག་ཇི་ལྟ་བ་བཞིན་བྱ། གཉིས་པ་ནི་རང་གི་ཐུགས་
ཀའི་ཧཱུཾ་ལས་འོད་ཟེར་འོག་ཏུ་འཕྲོས་པས་རྡོ་རྗེའི་ས་གཞི། ཞེས་པ་ནས། ཁ་
ཏོག་སྣ་ལྔའི་མེ་དཔུང་ཕྱོགས་བཅུར་འཕྲོ་བར་གྱུར། རྭ་བའི་དབུས་སུ་རིན་པོ་
ཆེ་དུ་མ་ལས་བྱས་བའི་ས་གཞི་གསེར་གྱི་བྱེ་མ་བརྡལ་བར་གྱུར། ཨོ་ཙ་ལ་བཱི་ཧཱུྃ་
སྭཱ་ཧཱ། ཞེས་བརྗོད་པས་བྱིན་གྱིས་བརླབ། དེའི་སྟེང་དུ་འོ་མའི་རྒྱ་མཚོ་ཆེན་པོ་
ཉ་ལྕིབས་ལ་སོགས་པའི་སྐྱོན་དང་བྲལ་བ། པདྨ་དང་ཨུཏྤལ་ལ་སོགས་པའི་མེ་
ཏོག་གིས་བརྒྱན་པ། རིན་པོ་ཆེའི་བྱའི་ཚོགས་མང་བོ་ལྡིང་བར་གྱུར། ཨོཾ་བིམ་
ལདྷ་ཧ་ཧཱུཾ། ཞེས་པས་བྱིན་གྱིས་བརླབ། དེའི་དབུས་སུ་རི་རབ་གྲུ་བཞི་བ་ངོས་
བཞི་ནས་གསེར་དང་དངུལ་དང་ཨིནྡྲ་ནཱི་ལ་དང་སྦྱར་ལོང་ལས་བྱས་པའི་ཐེམ་
སྐས་ཀྱི་ཕྲེང་བས་བརྒྱན་པ། མཐའ་ཐོག་ཐག་དཔག་བསམ་གྱི་ཤིང་ལེགས་པར་
འཁྲུངས་པ་ལ་རྣམ་པར་རྒྱལ་བའི་བ་དན་སྟོང་འཕུར་བས་བརྒྱན་པ། དེའི་སྟེང་
དུ་པདྨའི་སྡོང་བོ་ཆེ་དུ་མས་བརྒྱན་པའི་རིན་པོ་ཆེ་སྣ་ཚོགས་ཀྱི་འདབ་མ་ཅན།
གསེར་གྱི་ཟེ་བ་དང་སྦྱར་ལོང་གི་ཟེའུ་འབྲུ་དང་ལྡན་པ། སྙིང་བོའི་ཐོག་ལ་
གསེར་དངུལ་གྱི་རི་མོས་བསྐོར་བ། དཔག་ཚད་དུ་མའི་ཁྱོན་ཅན་རི་རབ་ཀྱི་
དབུས་བརྟོལ་ནས་བྱུང་བའི་ལྟེ་བར་པྟ་ དཀར་པོ་ཡོངས་སུ་གྱུར་བ་ལས། རིན་
པོ་ཆེའི་གཞལ་ཡས་ཁང་གྲུ་བཞི་སྒོ་བཞི་པ། ཕྱི་ནས་རིམ་པ་བཞིན་དུ་སྔོ་སེར་
དམར་ལྗང་། ཞེས་པ་ནས་སྒོ་བཞིར་པད་ཟླའི་གདན་རེ་རེ། ཞེས་པའི་བར་



268
༄༅།།བདུད་རྩི་སྨན་གྱི་མདོ་ཆོག
བདག་བསྐྱེད་ལྟར་ལ། དེ་ནས་ན་མ༔ སརྦ་ཏ་ཐཱ་ག་ཏཱཾ། སརྦ་ཐཱ་ཁཾ་ཨུངྒ་ཏེ་སྤ་ར་
ཎ་ཧི་མཾ་ག་ག་ན་ཁཾ་སྭཱ་ཧཱ། ཞེས་པ་འདི་བཟླས་ལ་བྱིན་གྱིས་བརླབ་པར་བྱའོ།།
སྟེང་དུ་བླ་རེ་ ཡང་སྐད་ཅིག་གིས་བྱུང་བར་བསམ། དེ་ནས་ཨོཾ་ སྭ་ བྷཱ་ ཝ་ ཤུ་
དྷ༔ སརྦ་དྷརྨཱ ༔ སྭ་བྷཱ་ཝ་ཤུདྡྷོཉཧཾ། དེ་ལྟར་བདག་གི་དེ་ཁོ་ན་ཉིད་དོན་དམ་པར་
སྤྲོས་པ་ཐམས་ཅད་དང་བྲལ་བ་ཇི་ལྟར་ཡིན་པ་དེ་བཞིན་དུ་ལྷའི་དེ་ཁོ་ན་ཉིད་
ཀྱང་དེ་བཞིན་ཡིན་པས་དེ་གཉིས་ཆུ་དང་འོ་མ་འདྲེས་པ་བཞིན་དུ་རྣམ་པར་མི་
རྟོག་བའི་སྣང་བའི་སྒོ་དེ་ཉིད་དུ་བདག་དང་ལྷའི་དེ་ཁོ་ན་ཉིད་དབྱེར་མི་བྱེད་
པར་གྱུར་བར་བསམ་པ་ནི་ལྷ་དྲུག་གི་དང་བོ་དོན་དམ་པའི་ལྷའོ།། སྟོང་བའི་
ངང་ལས་ཏ་དྱ་ཐཱ་ཨོཾ་བྷི་ཥ་ཛེ་བྷི་ཥ་ཛེ་མ་ཧཱ་བྷི་ཥ་ཛྭ་རཱ་ཛ་ས་མུངྒ་ཏེ་སྭཱཧཱ། ཞེས་
པའི་སྔགས་ཀྱི་གདངས་ཀྱི་རྣམ་པར་ནམ་མཁའ་ལ་གྲག་པར་གྱུར་བར་བསམ་པ་
ནི་གཉིས་པ་སྒྲའི་ལྷའོ།། བདག་དང་ལྷའི་དེ་ཁོ་ན་ཉིད་དབྱེར་མི་ཕྱེད་བའི་རྣམ་
པ་ཅན་གྱི་རང་གི་སེམས་ཟླ་བའི་དཀྱིལ་འཁོར་དུ་གྱུར་བའི་སྟེང་དུ་སྔགས་ཀྱི་
གདངས་ཀྱི་རྣམ་པར་ནམ་མཁའ་ལ་གྲག་པ་དེ་ཤིན་ཏུ་དག་པའི་དངུལ་ཆུ་གསེར་
གྱི་བྱེ་མ་ལ་ཞེན་པ་ལྟར་ཡིག་འབྲུ་བྲིས་པའི་རྣམ་པ་ཅན་དུ་འཁོད་པར་གྱུར་པར་
བསམ་པ་ནི་གསུམ་པ་ཡི་གེའི་ལྷའོ།། དེ་ཡོངས་ སུ་ གྱུར་ པ་ལས་ དུག་གསུམ་
འཇོམས་པའི་ཨ་རུ་ར་རྣམ་པར་རྒྱལ་བ་གསེར་བཙོ་མ་ལྟར་འབར་བའི་སྟེང་དུ།
ཏདྱ་ཐཱ་ནས་རཱ་ཛ་ས་མུངྒ་ཏེ་སྭཱཧཱ། ཞེས་པས་མཚན་བར་གྱུར། ཟླ་བ་དང་ཕྱག་
མཚན་ སྔགས་ དང་ བཅས་ པ་ ལས་འོད་ཟེར་ སྣ་ ཚོགས་ བྱུང་ བའི་ རྩེ་མོ་ལས།
བཅོམ་ལྡན་འདས་སྨན་པའི་རྒྱལ་བོའི་ལྷའི་གཟུགས་དཔག་ཏུ་མེད་པ་བྱུང་ནས་
ནམ་མཁའི་དབྱིངས་ཐམས་ཅད་ཁྱབ་པར་བྱས། རྒྱལ་བ་ཐམས་ཅད་ལ་མཆོད་
པའི་སྤྲིན་ཆེན་པོ་སྤྲུལ་བས་ལེགས་པར་མཆོད། གཞན་ཡང་སྤྲིན་ཆེན་པོ་སྤྲུལ་བ་
ལས་བདུད་རྩིའི་ཆར་རྒྱུན་བབ་པས་དམྱལ་བ་ལ་སོགས་པའི་འགྲོ་བ་ཐམས་ཅད་
ཀྱི་སྡུག་བསྔལ་གྱི་མེ་རྣམས་ཞི་ཞིང་། དེ་རྣམས་བདེ་བས་བར་བྱས། ལྷའི་སྐུ་
དང་བཅས་བའི་འོད་ཟེར་སླར་ལོག་ནས་རང་གི་སེམས་ཟླ་བའི་དཀྱིལ་འཁོར་



༄༅།བཅོམ་ལྡན་འདས་སྨན་གྱི་བླ་བཻ་ཌཱུརྱའི་འོད་ཀྱི་རྒྱལ་པོའི་བསྙེན་ཡིག
269
དང་ཕྱག་མཚན་སྔགས་དང་བཅས་པ་ལ་ཞུགས་པ་ལས། བཅོམ་ལྡན་འདས་
སྨན་གྱི་བླ་བཻཌཱུརྱའི་འོད་ཀྱི་རྒྱལ་བོ་ལྷ་ང་གཅིག་གི་ཡི་དམ་དཀྱིལ་འཁོར་ཡོངས་
སུ་རྫོགས་པ་དུས་གཅིག་ཏུ་གྲུབ་པར་གྱུར་པ་ནི། དབུས་ཀྱི་གདན་ལ་རང་ཉིད་
བཅོམ་ལྡན་འདས་སྨན་པའི་རྒྱལ་བོ་སྐུ་མདོག་སྔོན་པོ། ཞལ་གཅིག་ཕྱག་གཉིས་
པ་ཕྱག་གཡས་མཆོག་སྦྱིན་གྱི་ཕྱག་རྒྱས་ཨ་རུ་ར་རྣམ་པར་རྒྱལ་བ་འཛིན་ཅིང་།
གཡོན་མཉམ་བཞག་ གི་ སྟེང་ན་བདུད་རྩིས་གང་བའི་ལྷུང་བཟེད་བསྣམ་པ།
མཚན་བཟང་བོ་སུམ་ཅུ་རྩ་གཉིས་དང་། དཔེ་བྱད་བཟང་བོ་བརྒྱད་ཅུས་བརྒྱན་
པ། སྐུ་ལས་སྐྱེས་བའི་འོད་དང་འོད་ཟེར་གྱི་དབུས་ན་ཞབས་གཉིས་རྡོ་རྗེའི་
སྐྱིལ་མོ་ཀྲུང་གིས་བཞུགས་པ། པད་འདབ་ནང་མ་བརྒྱད་ལ་ཤར་ལྷོར་ཤཱཀ་ཐུབ་
སེར་པ་གཡས་ས་གནོན་གཡོན་མཉམ་བཞག་མཛད་པ། ཞེས་པ་ནས། རང་
རང་གི་སྲས་བཙུན་མོ་གཡོག་མང་པོས་བསྐོར་བ་དང་བཅས་བ་ལྷ་རྣམས་ཀྱི་སྤྱི་
བོར་ཨོཾ་དཀར་བོ། མགྲིན་པར་ཨཱ༔ དམར་བོ། ཐུགས་ཀར་ཧཱུཾ་སྔོན་པས་མཚན་
པར་གྱུར། ཞེས་པའི་བདག་བསྐྱེད་ལྟར་སྒོམ་པ་ནི་བཞི་པ་གཟུགས་ཀྱི་ལྷའོ།།
དེ་ནས་སྔར་བཤད་པའི་དེ་བཞིན་གཤེགས་པའི་རིགས་ཀྱི་དམ་རྒྱ་བཅིངས་ལ།
ཨོཾ་ཏ་ཐཱ་ག་ཏ་ཨུདྷ་ཝ་ཡེ་སྭཱཧཱ། ཞེས་བརྗོད་བའི་ཐུགས་ཀ་དང༌། སྨིན་མཚམས་
དང་། མགྲིན་པ་དང་། དཔུང་མགོ་རྣམས་སུ་རེག་ལ་བྱིན་གྱིས་བརླབས་པ་ནི་
ལྔ་བ་ཕྱག་རྒྱའི་ལྷའོ།། དེ་ནས་བསྐྱེད་ཟིན་པའི་རྟེན་གཞལ་ ཡས་ ཁང་དང་།
བརྟེན་པ་ལྷའི་ཚོགས་དེ་དག་ལ་དམིགས་ནས་སྒོམ་པ་ནི་དྲུག་པ་མཚན་མའི་
ལྷའོ།། དེ་ལྟར་ལྷ་དྲུག་གི་སྒོ་ནས་བདག་བསྐྱེད་ཀྱི་ལྷའི་རྣལ་འབྱོར་བསྒོམ་པའི་
གནད་ཆེ་སྟེ། སངས་རྒྱས་གསང་བས། དང་བོ་ཁྲུས་བྱས་རྣལ་འབྱོར་བས།།
རྡོ་རྗེ་གདན་ལ་གནས་ནས་ནི།། མཆོད་དང་གསོལ་བས་ལྷ་དྲུག་བསྒོམ། སྟོང་
བ་ཡི་གེ་སྒྲ་གཟུགས་དང་།། ཕྱག་རྒྱ་མཚན་མ་དྲུག་ཡིན་ཏེ།། ཞེས་རྣམ་འཇོམས་
ཀྱི་འགྲེལ་པར། རྣམ་འཇོམས་ཀྱི་རྒྱུད་རྒྱས་པའི་ལུང་དྲངས་ནས་གསུངས་པ་
ལྟར་རོ།། པཎ་ཆེན་ཐམས་ཅད་མཁྱེན་པའི་མི་འཁྲུགས་པའི་སྒྲུབ་དཀྱིལ་མངོན་



270
༄༅།།བདུད་རྩི་སྨན་གྱི་མདོ་ཆོག
དགའི་སྒོ་འབྱེད་ལས་ཀྱང་། བྱ་སྤྱོད་ཀྱི་དཀྱིལ་འཁོར་ཆེན་པོའི་བསྙེན་པ་བྱེད་
པའི་སྔོན་དུ་ལྷ་དྲུག་གི་སྒོ་ནས་བདག་བསྐྱེད་ཀྱི་རྣལ་འབྱོར་དང་ལྡན་པ་ངེས་
པར་བྱེད་དགོས་ཏེ། བླ་མེད་ཀྱི་དཀྱིལ་འཁོར་ཆེན་པོའི་བསྙེན་པ་རྣམ་དག་བྱེད་
པ་ལ་སྦྱང་གཞི་སྦྱོང་བྱེད་འཕྲོད་ཅིང་། སྐུ་གསུམ་གྱི་ལམ་འཁྱེར་ཚང་བའི་རྣལ་
འབྱོར་བསྒོམས་ནས། བསྙེན་པ་བྱ་དགོས་པ་བཞིན་ནོ།། ཞེས་ གསུངས་སོ།།
དེ་ལྟར་ལྷ་དྲུག་རིམ་པ་བཞིན་དུ་བསྒོམས་པ་དང་། ལྷའི་སྐུ་མདོག་ཕྱག་མཚན་
སོགས་རིམ་པ་བཞིན་དུ་སེམས་དམིགས་པ་དུ་མ་ལ་རྣམ་པ་དུ་མས་འཇུག་པ་ནི།
བསམ་གཏན་གྱིས་བསྒོམ་པ་དང༌། བསམ་གཏན་གྱིས་བསྒོམ་པའི་ལྷ་སྐུ་དེ་ཉིད་
ལ་རྣམ་པ་མང་པོས་མི་དཔྱོད་པར། བྱིང་རྒོད་ཀྱི་སྐྱོན་དང་བྲལ་བར་རྩེ་གཅིག་
ཏུ་མཉམ་པར་འཇོག་པ་ནི་ཏིང་དེ་འཛིན་གྱིས་བསྒོམ་ པ་ སྟེ། དེ་ གཉིས་ནི།
བསམ་གཏན་ཕྱི་མ་ལས། སྔགས་ཀྱི་རྣམ་པར་ཤེས་པས་བསྒོམ། བསྡམས་ནས་
ཏིང་ངེ་འཛིན་ལ་གནས།། ཞེས་པས་བསྟན་པར་གསུངས་ལ། ཕྱི་མའི་སྐབས་
སུ་སེམས་ཀྱི་འཇུག་པ་ནང་དུ་གནས་པར་བྱ་བའི་ཕྱིར། སྲོག་རྩོལ་བསྡམས་ནས་
བསྒོམས་ཚུལ་རྡོ་རྗེ་འཆང་ཆེན་པོའི་ལམ་གྱི་རིམ་པ་ལས་ཤེས་པར་བྱའོ།། དེ་
དག་གི་ཚེ་ཡང་ཐ་མལ་གྱི་སྣང་ཞེན་བཀག་ནས། རང་གི་ལུས་ལྷའི་སྐུ་ངག་ལྷའི་
གསུང་ཡིད་ལྷའི་ཐུགས་ སོ་ སྙམ་པའི་ང་རྒྱལ་དང་གསལ་སྣང་ ཤུགས་དྲག་ཏུ་
བསྐྱེད་ཅིང་། རང་ལྷར་གསལ་བ་དེ་ཡང་ནམ་མཁའི་འཇའ་ཚོན་དང༌། མེ་
ལོང་ནང་གི་བྱད་བཞིན་གྱི་གཟུགས་བརྙན་བཞིན་དུ་སྣང་ལ་རང་བཞིན་མེད་
པའི་སྣང་སྟོང་གཉིས་ཚོགས་སུ་འཆར་བ་ལ་བསླབ་པ་ནི། ཟབ་གསལ་གཉིས་
མེད་ཀྱི་རྣལ་འབྱོར་ཞེས་རྒྱུད་སྡེ་འོག་མའི་བསྒོམ་བྱ་མཐར་ཐུག་ཏུ་གསུངས་ཤིང༌།
དེ་ལྟར་ལྷའི་ང་རྒྱལ་བརྟན་པོའི་ངང་ནས། ཐ་མལ་བའི་ལུས་ཀྱི་བསྐུལ་བསྐྱོད་
དང་། ངག་གི་ཚིག་ཕལ་བ་བརྗོད་པ་ཡང༌། ཕྱག་རྒྱ་བཅིངས་པ་དང་སྔགས་
བཟླས་པ་དང་འདྲ་བར་བསམ་གཏན་ཕྱི་མའི་རྒྱུད་ལས་གསུང་སྟེ། དེ་ཉིད་ལས།
མཉམ་ཉིད་གནས་ལ་གནས་པ་ཡི།། ཡན་ལག་བསྐྱོད་པ་ཇི་སྙེད་དང༌།། ཚིག་ཏུ་



༄༅།བཅོམ་ལྡན་འདས་སྨན་གྱི་བླ་བཻ་ཌཱུརྱའི་འོད་ཀྱི་རྒྱལ་པོའི་བསྙེན་ཡིག
271
བརྗོད་པ་ཇི་སྙེད་པ༎ དེ་སྙེད་གསང་སྔགས་ཕྱག་རྒྱ་ཡིན།། ཞེས་གསུངས་སོ།།
ཡེ་ཤེས་པ་གཞུག་པ་དང༌། དབང་བསྐུར་རྒྱས་གདབ་རྣམས་མ་བྱས་ཀྱང་ཆད་
པའི་སྐྱོན་མེད་ལ་བྱེད་པར་འདོད་ན་བདག་བསྐྱེད་ལྟར། རང་གི་ཐུགས་ཀའི་ཧཱུྃ་
ལས་འོད་ཟེར་འཕྲོས། བཻཌཱུརྨའི་ཞིང་ཁམས་ལ་སོགས་པ་ནས་ལྷ་ལྷག་མ་རྣམས་
ལ་གཙོ་བོས་དབུ་བརྒྱན་པར་གྱུར། ཞེས་བརྗོད་དེ་ནས་བདག་བསྐྱེད་ལྟར་
མཆོད་པ་བྱིན་གྱིས་བརླབ་ནས་འབུལ་བ་དང་། བསྟོད་པ་རྒྱས་བསྡུས་ཅི་རིགས་
ལས་བསྟོད། དེ་ལྟར་ལྷ་བསྒོམས་པས་སྐྱོ་ན་བཟླས་པ་ཇི་ལྟར་བྱ་བ་ལ་བོ་དེ་ཅོའི་
འཕྲེང་བའམ་མ་འབྱོར་ན་གཞན་གང་ཡང་རུང་བའི་བགྲང་འཕྲེང་འདུ་བྱས་ལ།
མོ་གུ་རུ་སརྦ་ཏ་ཐཱ་ག་ཏ་ཀཱ་ཡ་ཝཱ་ཀ་ཙིཏྟ་པྲ་ཎ་མེ་ནས་རྦཏ་ཐཱ་ག་ཏ་བཛྲ་བཱ་ད་བནྟ་
ནཱ་ཀ་རོ་མི། ཞེས་བླ་མ་དང་བཅས་ནས་འཕྲེང་བ་སྙིམ་པར་བཅུག་ཏེ། ཨོཾ་བྷ་ག་
ཝ་ཏི་སིདྡྷི་སིདྷ་ཡ། སིདྷ་ཟེ་སྭཱ་ཧཱ། ཞེས་པ་ལན་བདུན་བཟླས་ཏེ་བྱིན་གྱིས་
བརླབ་ནས། ལག་ པ་ གཡས་ གཡོན་ གང་ རུང་ གི་ གུང་ མོ་ དང་ མཐེའུ་ ཆུང་
བསྐྱངས་སྟེ། མཛུབ་མོ་རྒྱབ་ཏུ་བཞག་ནས་སྲིན་ལག་དང་མཐོ་[ མཐེ] བོས་
བཟུང་བར་གསུངས་ཤིང་། བཟླས་པའི་དཔེ་གྲུབ་འདི། རང་གི་ཐུགས་ཀར་ཟླ་
བའི་དཀྱིལ་འཁོར་གྱི་དབུས་སུ་ཧཱུཾ་ཡིག་གི་མཐར་སྔགས་འཕྲེང་ཁ་དོག་སྔོན་
པོའམ་དཀར་བོ་ལས་འོད་ཟེར་འཕྲོས། རང་གི་ལུས་ཀྱི་ནང་ཐམས་ཅད་གང་།
སྡིག་སྒྲིབ་ཐམས་ཅད་སྦྱངས། འོད་ཟེར་ཕྱིར་འཕྲོས། རྒྱལ་བ་སྲས་དང་བཅས་
པ་མཆོད་པས་མཉེས་པར་བྱས། དེ་རྣམས་ཀྱི་སྐུ་གསུང་ཐུགས་ཀྱི་བྱིན་རླབས་
ཐམས་ཅད་འོད་ཀྱི་རྣམ་པར་བསྡུས་ཏེ་རང་ལ་ཐིམ་པས། ཚེ་དང་བསོད་ནམས་
ལུང་རྟོགས་ཀྱི་ཡོན་ཏན་ཐམས་ཅད་འཕེལ་ཞིང་རྒྱས་པར་བསམ། སླར་ཡང་
འོད་ཟེར་ཕྱོགས་བཅུར་འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས།
སྨན་པའི་རྒྱལ་པོའི་གོ་འཕང་ལ་བཀོད། སྣོད་ཐམས་ཅད་གཞལ་ཡས་ཁང་དང་།
བཅུད་ཐམས་ཅད་ལྷའི་སྐུར་གྱུར་བར་བསམ་ལ་བཟླས་པ་བྱ། ཇི་ལྟར་བཟླ་ཚུལ་
ཡང་། དཔུང་བཟང་གིས་ཞུས་ས་ལས།། བཟླས་བརྗོད་བྱེད་ཚེ་མི་མི་དལ་ཞིང་།།



272
༄༅།བདུད་རྩི་སྨན་གྱི་མདོ་ཆོག
སྒྲ་ཆེར་མི་བྱ་ཧ་ཅང་ཆུང་བ་མིན།། སྨྲ་ཞིང་མ་ཡིན་གཞན་དུ་གཡེང་བཞིན་མིན།
གུག་ཀྱེད་[གྱེད ] ཀླད་ཀོར་ཚེག་རྣམས་ཉམས་པ་མིན།། ཞེས་དང་། ལེ་ལོ་
འདོད་ཆགས་མི་དགེར་ལྡན་པའི་སེམས།། གང་དང་གང་དུ་གཡེང་ཞིང་རྒྱུ་པ་
དག། དེ་དག་དེ་ནས་མྱུར་དུ་བཟློག་ནས་ནི། གསང་སྔགས་ཡི་གེ་མཆོག་ལ་
ལེགས་པར་སྦྱར།། ཞེས་མྱུར་བུ་ལ་མཐོ་དམའ་ལྷག་ཆད་སོགས་ཀྱི་སྐྱོན་དང་
བྲལ་ཞིང་། ཚུལ་མིན་ཡིད་བྱེད་སོགས་ཀྱི་རྣམ་རྟོག་བཀག་ནས། གཞན་དུ་མི་
གཡེང་ཞིང་། དྲན་ཤེས་བཞིན་དང་ལྡན་པའི་ངང་ནས་བཟླས་པ་བྱ་དགོས་ཏེ།
སྤྱོད་འཇུག་ལས། བཟླས་བརྗོད་དང་ནི་དཀའ་ཐུབ་ཀུན།། ཡུན་རིང་དུས་སུ་
སྤྱད་བྱས་ཀྱང་།། སེམས་གཞན་གཡེང་པས་བྱས་པ་ནི།། དེ་ཉིད་རིག་པས་དོན་
མེད་གསུང་།། ཞེས་དང༌། གདོང་དྲུག་གི་རྒྱུད་ལས། ཡུལ་གཞན་བློ་ནི་འགྲོ་བ་
ཡིས། ། བསྐལ་བར་བཟླས་ཀྱང་འབྲས་མི་འབྱིན།། གསུངས་པ་ལྟར་རོ། གང་
ལ་བཟླས་པ་བྱ་བའི་སྔགས་ནི། ཨོཾ་ན་མོ་བྷ་ག་ཝ་ཏ་བྷི་ཥ་ཛེ་གུ་རུ་བཻཌཱུརྱ་པྲ་བྷ་རཱ་
ཛ་ཡ། ཏ་ཐཱ་ག་ཏཱ་ཡ། ཨརྟ་ཏེ་སོ་མྱཀ་སཾ་བུདྡྷ་ཡ། ཏདྱ་ཐཱ། ཨོཾ་བྷི་ཥ་ཛེ་གྷོ་ཥ་
ཚེ་མ་ཧཱ་བྷི་ཥ་ཛྭ་རཱ་ཛས་མུངྒ་ཏེ་སྭཱ་ཧཱ། ཞེས་པ་འདི་ཉིད་ཁྲི་ཕྲག་གཅིག་བཟླ་
དགོས། ཏདྱ་ཐཱ་མན་ཆད་བཟླ་ན་འབྲུ་འབུམ་མམ་སུམ་འབུམ་བཟླ་དགོས་པར་
མངོན་ཏེ་ལེགས་གྲུབ་ལས། བཅོ་ལྔ་མན་ཆད་གྲངས་རྣམས་ལ།། སྤྱིར་ནི་ཡི་གེ་
དུ་ཡོད་པ།། དེ་སྙེད་འབུམ་ཕྲག་བཟླས་བརྗོད་བྱ། ཡི་གེ་སུམ་ཅུ་རྩ་གཉིས་ལ།།
བཟླས་བརྗོད་སུམ་འབུམ་བྱ་བར་བཤད། དེ་བས་ཡི་གེ་མང་པོ་ལ། སྔོན་དུ་
བསྙེན་པ་ཁྲི་བྱའོ།། ཞེས་གསུངས་པ་ལྟར་རོ།། བྱ་རྒྱུད་ཀྱི་སྐབས་སུ་གཙོ་བོ་
གཅིག་པུ་ ལས།། འཁོར་ སྔགས་ དང༌ ཡེ་ ཤེས་ འབབས་ སྔགས་ བཟླ་ བར་ མ་
གསུངས་སོ།། བཟླས་པའི་སྐབས་སུ་གཉིད་ཡུར་བ་དང་། གླལ་བ་དང་སྦྲིད་པ་
དང་ལུད་པ་དང་ ཐལ་མལ་གྱི་གཏམ་ཤོར་བ་དང་འོག་རླུང་བྱུང་བ་དང་བག་
མེད་པས་ལྷ་གཞན་གྱི་སྔགས་བཟླས་ན། ཉེ་རེག་བྱས་ཏེ། གྲངས་ཀྱི་ཐོག་མ་
ནས་བརྩམ་དགོས་ཏེ། ལེགས་གྲུབ་ཀྱི་རྒྱུད་ལས་སྔགས་ཀྱི་ནོར་བུ་མ་རྫོགས་



༄༅།བཅོམ་ལྡན་འདས་སྨན་གྱི་བླ་བཻ་ཌཱུརྱའི་འོད་ཀྱི་རྒྱལ་པོའི་བསྙེན་ཡིག _273 , །
པར།། བཟླས་བརྗོད་གྲངས་སུ་མི་གཞུག་གོ། ཞེས་གསུངས་སོ།། ཉེ་རེག་བྱ་
ཚུལ་ནི། ལག་པ་གཉིས་བཀྲུས། ཙོག་པར་འདུག་ཅིང་། ངག་བཅད་ལག་པ་
གཉིས་པས་མོའི་ནང་དུ་ཡོང་བ་བྱས་གཡོན་པའི་མཐིལ་དུ་ཆུ་གཙང་བླུག་གཡས་
ཀྱི་གུང་མོ་དང་སྲིན་ལག་གིས་བླངས་ཏེ། ཁ་རྣ་དང་མིག་ན་ཀྱང་། ཁ་ལག་ལྟེ་
བ་མགོ་རྣམས་སུ། ཞེས་པ་ལྟར། དེ་རྣམས་སུ་རེག་ཅིང་བྱབས་ཆུ་ཧུབ་གསུམ་
ཙམ་འཐུང་བའི་རྗེས་སུ་མཆུ་ལ་ལན་གསུམ་འཕྱི་བར་བྱའོ།། གཞན་ཡང་བ་
བྱུང་གི་སྔགས་མར་གལ་ཆེ་བར་གསུངས་པས། དེ་བསྒྲུབ་ཚུལ་ནི། ཟླ་བ་ཕྱེད་
ཕྱེད་ཅིང་ཞག་གཅིག་ཏུ་སྐྱུངས་པ་བྱས། པ་མར་སེར་གྱི་འོ་མ་ཞོ་མར་བཤང་
གཅི་སྟེ་བ་བྱུང་ལྔ་ཀུ་ཤ་ཆུ་དང་བཅས་པ་ལ། ན་མོ་བྷ་ག་ཝ་ཏེ་ཨུཙྪིཥཱ་ཡ་ཡཾ་ཁཾ་
ཤུདྷེ་བཱི་ར་ཛ་ཤུ་བི་ཤནྟི་ཀ་རེ་སྭཱ་ཧཱ། ཞེས་པའི་སྔགས་འདི་ལན་བརྒྱད་བསྔགས་
ནས། ཁ་ཤར་དུ་བལྟས་ཏེ་ཙོག་པུར་འདུག་ནས་སྲང་གསུམ་ཙམ་མཆོད་ཡོན་གྱི་
སྣོད་གང་རུང་དུ་འཐུང་ན། བཟླས་པའི་སྐབས་སུ་གླལ་བ་དང་སྦྲིད་པ་སོགས་
ཀྱི་ཉེས་པ་བཟླ་ཕྱེད་དུ་དག་པར་འགྱུར་ཞིང་། བཟའ་བྱ་མིན་པ་སོགས་གང་
ཟོས་པ་དེ་ཐམས་ཅད་བྱང་བར་འགྱུར་བར་ལེགས་གྲུབ་ལས་གསུངས་སོ།།
གསུམ་པ་བཟླས་པའི་མཇུག་ཏུ་ཇི་ལྟར་བྱ་བ་ནི། ཡིག་བརྒྱ་ལན་གསུམ་
བརྗོད་དེ་ལྷག་ཆད་ཀྱི་ཉེས་པ་སྦྱོངས་ཞིང་བྱིན་རླབས་བརྟན་པར་བྱ། བུམ་པའི་
ཕྱག་རྒྱུ་བྱས་ཏེ་དགེ་རྩེ་ལྷ་ལ་འབུལ། བདག་གི་བསགས་པས་དགེ་བའི་རྩ་བ་
འདིས།། དྲིན་ཅན་བླ་མ་རྣམས་ཀྱི་ཞབས་པད་བརྟན་ཅིང་མཛད་འཕྲིན་རྒྱས་པ་
དང་། ཕྱོགས་བཅུའི་དགེ་འདུན་གྱི་སྡེ་རྣམས་ཐུགས་མཐུན་པའི་ངོས་ནས་
འཁོར་ལོ་གསུམ་གྱི་བྱ་བ་མི་ཉམས་ཞིང་།། འགྲོ་བ་ཀུན་ཀྱང་ཕྲ་རགས་འཁོར་
བའི་མཚོ་ལས་སྒྲོལ་ནུས་པར་ཤོག་ཅིག དེས་ཁོང་ཁྲོས་དགེ་རྩ་མི་འཇོམས་ཞིང་
དགེ་བ་གོང་འཕེལ་དུ་འགྱུར་བ་སོགས་དགོས་པ་ཆེ་བར་གསུངས། དེ་ནས་
ལེགས་གྲུབ་ ཀྱི་ མངོན་ རྟོགས་ལས། ཟློས་ པས་ བཟླས་བརྗོད་ ཟིན་ པ་ དང༌།།
རིགས་ཀྱི་ཡུམ་དང་བདག་པོ་ལ།། ཉི་ཤུ་རྩ་གཅིག་བཟླས་བརྗོད་ནི།། བྱས་པས་



274
༄༅།བདུད་རྩི་སྨན་གྱི་མདོ་ཆོག
རྟག་ཏུ་བསྲུང་བར་བྱ། ཞེས་རིགས་ཀྱི་བདག་པོ་འཇམ་དཔལ་དང་རིགས་ཀྱི་
ཡུམ་སྤྱན་མའི་ སྔགས་ གཉིས་ཉེར་ གཅིག་རེ་བཟླས་ཏེ་བསྲུང་བར་བྱ། ཐུན་
མཐར་གཏོར་མ་འབུལ་བ་ནི། གཏོར་མཆོག་[ཆོག ]ལྟར་བྱིན་གྱིས་བརླབས།
རང་གི་ཐུགས་ཀའི་ཧཱུཾ་གི་འོད་ཟེར་གྱིས་རང་བཞིན་གྱི་གནས་ནས་བཅོམ་ལྡན་
འདས་སྨན་པའི་རྒྱལ་པོའི་ལྷ་ཚོགས་ལ་སངས་རྒྱས་དང་བྱང་ཆུབ་སེམས་དཔའི་
ཚོགས་ཀྱིས་བསྐོར་བ་མདུན་གྱི་ནམ་མཁར་སྤྱན་དྲངས། ལྗགས་འོད་ཟེར་གྱི་སྦུ་
གུ་ཅན་གྱིས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། ཨོཾ་སརྦ་
ཏ་ཐཱ་ག་ཏ་ས་པ་རི་ཝཱ་ར་བ་ལིང་པྲཏཱི་ཙྪ་ཡེ་སྭཱ་ཧཱ། ལན་གསུམ་གྱིས་ཕུལ། ཆུ་
གཉིས་ཉེར་སྤྱོད་རོལ་མོ་སོགས་ཀྱིས་མཆོད། བསྟོད་པ་རྒྱས་བསྡུས་ཅི་རིགས་
དང་ཡིག་བརྒྱ་བརྗོད། འདོད་དོན་ལ་གསོལ་བ་གདབ། ནོངས་པ་བཟོད་པར་
གསོལ་ནས་གཤེགས་གསོལ་བྱ། དེ་ནས་དགེ་བ་འདི་ཡིས་མྱུར་དུ་བདག། ཞེས་
དང༌། བདག་གི་དགེ་བའི་ལས་རྣམས་འདི་དག་གིས་ཞེས་ སོགས་ཀྱིས་ཞེས་
སོགས་ཀྱིས་ སྨོན་ལམ་ གདབ། ཨོཾ་ ཁྱེད་ ཀྱིས་ སེམས་ ཅན་ དོན་ ཀུན་ མཛད།།
སོགས་དང་། ཨོཾ་ཨཱ༔ ཧཱུྃ་བཛྲ་མུ བདག་བསྐྱེད་ཀྱི་ཡེ་ཤེས་པ་རང་བཞིན་གྱི་
གནས་སུ་གཤེགས། དམ་ཚིག་པ་རྟེན་དང་བརྟེན་པར་བཅས་པ་རང་ཉིད་ལ་
ཐིམ་པར་བསམ། རང་ཉིད་ལྷ་དྲུག་གི་གོ་རིམ་ལས་ལུགས་ལྡོག་ཏུ་ལངས་ཏེ།
ཐུན་འཚམས་ཀྱི་རྣལ་འབྱོར་ཤེར་ཕྱིན་ཀློག་པ། རྗེས་དྲན་དྲུག་སྒོམ་པ། མཎྜལ་
འབུལ་བ། མཆོད་རྟེན་གདབ་པ་སོགས་བྱ་ཞིང༌། ལྷའི་ང་རྒྱལ་བརྟན་པའི་
ངང་ནས། ཟས་གོས་སོགས། ཨོཾ་ཨཱཿ ཧཱུྃ་གི་བྱིན་གྱིས་བརླབ་ནས་ལྷ་ལ་མཆོད་
པའི་ཚུལ་དུ་ལོངས་སྤྱོད་པ་སོགས། རྡོ་རྗེ་འཆང་ཆེན་པོའི་ལམ་གྱི་རིམ་པ་ཇི་ལྟ་
བ་བཞིན་བྱ། འདིར་བདག་བསྐྱེད་ཀྱི་སྐབས་སུ་ས་གཞི་ཆུ་མཚོ་རི་རབ་གཞལ་
ཡས་ཁང་གདན་བཅས་དང་། ལྷ་ཡོངས་རྫོགས་བསྐྱེད་ནས་བསྙེན་པ་བྱེད་པའི་
ཚུལ། པཎ་ཆེན་ཐམས་ཅད་མཁྱེན་པའི་དགོངས་པ་ཡིན་པས་ཡིད་ཆེས་པར་
གྱིས། ཁ་སྐོང་སྦྱིན་སྲེག་སོགས་བྱེད་ཚེ། གཙོ་བོའི་སྔགས་གཅིག་པུས་ཕུལ་ཆོག་



༄༅།བཅོམ་ལྡན་འདས་སྨན་གྱི་བླ་བཻ་ཌཱུརྨའི་འོད་ཀྱི་རྒྱལ་པོའི་བསྙེན་ཡིག
275
གོ། ཚུལ་དེ་ལྟ་བུས་སྔ་དྲོ་དང་གུང་དང་ཕྱི་དྲོའི་དུས་གསུམ་དུ་ཁྲུས་དང་ཉེ་རེག་
བྱས་ནས་བཟླས་བརྗོད་ཀྱི་ཆོ་ག་སྔར་བཤད་པ་ཇི་ལྟ་བ་བཞིན་བྱའོ། སྨྲས་པ།
འདིར་འབད་དགེ་བས་མཁའ་མཉམ་འགྲོ་བ་ཀུན།། ཟླ་མེད་སྐྱབས་མཆོག་སྨན་
པའི་རྒྱལ་བོ་ཡི།། བརྩེ་ཆེན་ཐུགས་རྗེའི་ཕྱག་གིས་ཡོངས་བཟུང་སྟེ།། མཐར་
ཐུགས་བྱང་ཆེན་[ཆུབ]གནས་ལ་འགོད་པར་ཤོག ། ཅེས་བཅོམ་ལྡན་འདས་
སྨན་གྱི་བླ་བཻཌཱུརླའི་འོད་ཀྱི་རྒྱལ་བོའི་བསྙེན་ཡིག་དངོས་གྲུབ་ནོར་བུའི་བང་
མཛོད་ཅེས་བྱ་བ་འདི་ནི། འཚོ་བྱེད་པ་དགེ་སློང་བྱམས་པ་རྒྱ་མཚོས་བསྐུལ་
ངོར། ༧ ཞྭ་སེར་ཅོད་པཎ་འཛིན་པ་བསྐལ་བཟང་ཐུབ་བསྟན་དབང་ཕྱུག་
གིས་སྦྱར་བའོ།། །།



276
༄༅། ། བཅོམ་ལྡན་འདས་སྨན་བླའི་དཀྱིལ་འཁོར་གྱི་
རྡུལ་ཚོན་ཆབ་ལ་སྤྱན་འདྲེན་པའི་ཆོ་ག་ཕན་བདེ་
ཆར་འབེབས་ཞེས་བྱ་བ་བཞུགས་སོ།།
བསྐལ་བཟང་ཐུབ་བསྟན་དབང་ཕྱུག
ན་མོ་བྷ་ག་ཝ་ན་བཻཌཱུརྱ་ཡ། དུག་གསུམ་མཐར་བྱེད་མཆེ་བའི་ཕྲག་གནས་
བའི།། འགྲོ་རྣམས་བརྩེ་བའི་འཕྲུལ་གྱིས་ཡོངས་བླངས་ཏེ།། ཐར་བའི་སྲོག་
སྟེར་བཅོམ་ལྡན་སྨན་གྱི་བླར།། གུས་པས་འདུད་དོ་དུས་ཀུན་རྗེས་སུ་ཟུངས།།
འདིར་བཅོམ་ ལྡན་འདས་སྨན་པའི་རྒྱལ་བོའི་དཀྱིལ་ འཁོར་ གྱི་རྡུལ་ཚོན་ཀླུ་
རྣམས་ཀྱི་བསོད་ནམས་ཀྱི་ཞིང་དུ་སྤྱན་འདྲེན་པའི་ཆོ་ག་ནི། རྡུལ་ཚོན་བསྡུས་
ཏེ་དོན་དུ་གཉེར་བ་རྣམས་ལ་ཅུང་ཟད་རེ་བྱིན་ཞིང༌། ལྷག་མ་རྣམ་རྒྱལ་བུམ་
པར་བླུགས། བུམ་པ་བརྒྱན་གྱིས་སྤྲས་ཏེ་རྟེན་ཁེབས་ཀྱིས་བཏེགས་ཤིང་། སྟེང་
དུ་གདུགས་ཕུབ། མཆོད་རྫས་དུ་མ་དང་བཅས་དགེ་འདུན་རྣམས་ཀྱིས་མདུན་
བདར་ཏེ། དྲིལ་བསིལ་དང་ཤིས་བརྗོད་ཀྱི་གླུ་དབྱངས་ལེན་བཞིན་པར་སློབ་
དཔོན་རྡུལ་ཚོན་དང་ལྷ་དུ་ཕེབས། གང་དུ་གཤེགས་པའི་མཚོ་འམ། འབབ་ཆུ་
ཆེན་པོའི་འགྲམ་དུ་སྟེགས་ཀྱི་ཁར་བ་བྱུང་དང་དྲེད་གར་བོས་བྱུགས་པའི་མཎྜལ་
སྟེང་ དུ་ པད་དཀར་འདབ་བརྒྱད། ཁོར་ཡུག་ ཏུ་ཆུ་རིས་ དང་ བཅས་ པ།
ས་སུ་གཙོ་བོའི་ས་བོན་ནམ་ཚོམ་བུ། འདབ་མ་བརྒྱད་ལ་ཀླུ་སོ་སོའི་ཁ་དོག་
དང་མཐུན་པའི་ཚོམ་བུའམ་ཕུ བརྒྱད་བྲིས། དེའི་མདུན་དུ་གཙོ་བོ་ལ་ཟླུམ་



༄༅།བཅོམ་ལྡན་འདས་སྨན་བླའི་དཀྱིལ་འཁོར་གྱི་རྡུལ་ཚོན་ཆབ་ལ་སྤྱན་འདྲེན་པའི་ཆོ་ག 277
གཏོར་ཆེ་བ་གཅིག་ལ་ཆུང་བ་བརྒྱད་ཀྱིས་བསྐོར་བ། མཐའ་སྐོར་དུ་རིགས་
བརྒྱད་ཀྱི་ཀླུ་ཕྲན་རྣམས་ལ་འབུལ་རྒྱུའི་ཁམ་ཕོར་འོ་མ་དང་བཅས་པ་ལ་ཀླུ་སྨན་
བཏབ། དེའི་མཐར་རྫས་བདུན་སྦྱར་བའི་མཆོད་ཡོན། མེ་ཏོག་དཀར་པོ། གླ་
རྩི་སོགས་མ་འདྲེས་པའི་བདུག་སྤོས། མར་དཀར་གྱི་སྣང་གསལ། འོ་མ་དང་
དྲི་བཟང་བསྲེས་པའི་དྲི་ཆབ། འོ་མས་སྦྲུས་པའི་ལྷ་བཤོས་རྣམས་བཀོད་པ་
མཛེས་པར་བཤམས། དེར་ཕེབས་ནས་རྡུལ་ཚོན་གྱི་བུམ་པ་གཏོར་མའི་རྒྱབ་
ཙམ་དུ་བཀོད། དཔོན་སློབ་རྣམས་གྲྭ་ལ་འཁོད་དེ། རང་ཉིད་བཅོམ་ལྡན་
འདས་སྨན་པའི་རྒྱལ་བོའི་སྐུར་གྱུར། ཨ་མྲྀ་ཏས་བསངས་ཏེ། དཀར་གཏོར་
བསྔོ། ། དེ་ནས་རླུའི་[རླུང་གི]དཀྱིལ་འཁོར། ཨ་མྲྀ་ཏས་བསངས། ཤུནྱ་ཏས་
སྦྱངས། སྟོང་བའི་ངང་ལས་མདུན་དུ་ཡན་ལག་བརྒྱད་དང་ལྡན་པའི་རྒྱ་མཚོ་
ཆེན་པོའི་དབུས་སུ་པདྨ་དཀར་པོ་འདབ་མ་ བརྒྱད་ པའི་ལྟེ་བར་བཅོམ་ལྡན་
འདས་སྨན་པའི་རྒྱལ་བོ་སྐུ་མདོག་སྔོན་པོ་ཕྱག་གཡས་མཆོག་སྦྱིན་གྱི་ཕྱག་རྒྱས་ཨ་
རུ་ར་དང་གཡོན་མཉམ་བཞག་གི་སྟེང་ན་ལྷུང་བཟེད་བསྣམས་པ། དེའི་སྤྱི་བོར་
ཨོཾ་དཀར་པོ། མགྲིན་པར་ཨཱ དམར་པོ། ཐུགས་ཀར་ཧཱུཾ་སྔོན་པོ། དེ་རྣམས་
ལས་འོད་ཟེར་འཕྲོས་བསྒོམས་པ་དང་འདྲ་བའི་ཡེ་ཤེས་པ་དབང་ལྷ་དང་བཅས་
པ་སྤྱན་དྲངས། ཛ ཧཱུྃ་བཾ་ཧོ༔ གཉིས་སུ་མེད་པར་གྱུར། དབང་ལྷས་དབང་
བསྐུར་རྣམ་སྣང་གིས་དབུ་བརྒྱན་པར་གྱུར། འདབ་མ་བརྒྱད་ལ་ཤར་དུ་མཐའ་
ཡས་དཀར་པོ། ལྷོར་པདྨ་སྔོན་པོ། ནུབ་ཏུ་འཇོག་པོ་སེར་པོ། བྱང་དུ་ནོར་
རྒྱས་དཀར་པོ། དབང་ ལྡན་དུ་པདྨ་ཆེན་པོ་དཀར་སེར། མེར་དུ་ང་སྐྱོང་
དཀར་སྔོ། བདེན་བྲལ་དུ་སྟོབས་རྒྱུ་དམར་པོ། རླུང་དུ་རིགས་ལྡན་དམར་སྔོ།
ཟམས་ཅད་ཀྱང་ཞལ་གཅིག་ཕྱག་གཉིས་ཐུགས་ཀར་ཐལ་མོ་སྦྱར་ཞིང་། སྦྲུལ་
མགོ་བདུན་གྱི་གདེངས་ཀ་དང་། རིན་པོ་ཆེའི་བརྒྱན་སྣ་ཚོགས་ཀྱིས་སྤྲས་བ། .
སྨད་སྦྲུལ་མཇུག་ཏུ་འཁྱིལ་བའི་གཡོན་ངོས་ནས་ རང་འདྲའི་ ཤེས་ རབ་ མས་
འཁྱུད་པ། དེ་རྣམས་ཀྱི་ཕྱི་རོལ་ཏུ་ཀླུ་རིགས་བརྒྱད་ཀྱི་ཀླུ་ཕྲན་མཐའ་ཡས་པས་



278
༄༅།བདུད་རྩི་སྨན་གྱི་མདོ་ཆོག
བསྐོར་བ། ཐམས་ཅད་ཀྱང་བཅོམ་ལྡན་འདས་ལ་མངོན་དུ་ཕྱོགས་ཤིང་འདུད་
པ་དང་བཅས་པས་རང་རང་གི་གདན་ལ་འཁོད་པར་གྱུར། དེ་ནས་ལྕགས་རྒྱུའི་
ཕྱག་རྒྱ་བྱས་ལ། ཨོཾ་བ་ཏ་ལི་བ་ཏ་ལི་མཧཱ་བ་ཏ་ལི་ཧཱུྃ་ཛ༔ སྭཱ་ཧཱ། ཞེས་སྤྱིར་སྤྱན་
འདྲེན་ན། ཁྱད་པར་དུ་རྡོ་རྗེ་གསོར་དྲིལ་བུ། བསིལ་ལ། ཨོཾ་མཐའ་ཡས་དང་
ནི་ནོར་རྒྱས་བུ། འཇོག་པ་དང་ནི་སྟོབས་ཀྱི་ རྒྱུ༎ པདྨ་ པདྨ་ཆེན་པོ་ དང་།།
དུང་སྐྱོང་དང་ནི་རིགས་ལྡན་དང་། ལྷ་མོ་ལྷ་མོ་ཆེན་པོ་དང་།། ཟླ་བའི་སྤྱི་
གཙུག་སྤྱི་གཙུག་ཆེ།། དབྱུག་འཛིན་དབྱུག་འཛིན་ཆེན་པོ་དང༌། སོག་མ་མེད་
དང་ཧུ་ལུནྟལ།། དགའ་བོ་དང་ནི་ཉེར་དགའ་བོ།། རྒྱ་མཚོ་དང་ནི་རྒྱ་མཚོ་ཆེ།།
གདུང་བ་དང་ནི་གདུང་བ་ཆེ།། དཔལ་གྱི་འོད་དང་འོད་པ་ཆེ།། རིན་ཆེན་འོད་
དང་གཟུགས་བཟང་དང༌།། གཟུགས་ཆེན་སྦྲུལ་བཟང་ལྟོ་འཕྱེ་ཆེ། སྨིག་རྒྱུ་
དང་ནི་སྨིག་རྒྱུ་ཆེ།། ཚུར་གཤེགས་ཚུར་གཤེགས་ཀླུ་ཡི་བདག ། ཅེས་སྤྱན་
དྲངས། ཛ༔ ཧཱུྃ་བཾ་ཧོ༔ དམ་ཚིག་པ་དང་གཉིས་སུ་མེད་པར་གྱུར་བར་བསམ་
ཞིང་། ཨོཾ་བྷི་ཥ་ཛེ་ནས་ས་མུངྒ་ཏེ་སྭཱཧཱ། ཨོཾ་ཨཱ ཨ་ནན་ཏ་ཡེ་ཧཱུཾ་སྭཱ་ཧཱ། ཨོཾ་
ཨཱ༔ པདྨ་ཡེ་ཧཱུཾ་སྭཱ་ཧཱ། ཨོཾ་ཨཱ༔ ཏཀྵ་ཀ་ཡེ་ཧཱུཾ་སྭཱ་ཧཱ། ཨོཾ་ཨཱ བཱསུ་ཀི་ཡེ་ཧཱུཾ་སྭཱ་ཧཱ།
ཨོཾ་ཨཱ མ་ཧཱ་པདྨ་ཡེ་ཧཱུཾ་སྭཱ་ཧཱ། ཨོཾ་ཨཱཿ ཤཾ་ཁ་བླ་ལ་ཡེ་ཧཱུཾ་སྭཱ་ཧཱ། ཨོཾ་ཨཱ ཀ་ཀོ་ཊ་ཡེ་
ཧཱུྃ་སྭཱ་ཧཱ། ཨོཾ་ཨཱ ཀུ་ལི་ཀ་ཡེ་ཧཱུཾ་སྭཱ་ཧཱ། ཞེས་བརྗོད་དེ་མེ་ཏོག་དཀར་པ་མཆོད།
མཆོད་པ་བསངས་སྦྱངས་སྟོང་བའི་ངང་ལས་ཨོཾ་རིན་པོ་ཆེའི་སྣོད་ཡངས་ཤིང་རྒྱ་
ཆེ་བ་རྣམས་ཀྱི་ནང་དུ། ཨོཾ་འོད་དུ་ཞུ་བ་ལས་བྱུང་བའི་མཆོད་ཡོན། མེ་ཏོག
བདུག་སྤོས། མར་མེ། དྲི་ཆབ། ཞལ་ཟས། རོལ་མོ། ལ་སོགས་པ་རྣམས།
ལྷ་རྫས་ཀྱི་མཆོད་པ་དྭངས་ཤིང་ཐོགས་པ་མེད་པ་ཟག་པ་མེད་པའི་བདེ་བ་ཁྱད་
པར་ཅན་བསྐྱེད་པར་གྱུར། ཨོཾ་ཨརྒྱུ་ཨཱཧཱུཾ། ཨོཾ་བུཧྥེ་ཨཱ༔ ཧཱུྃ། ནས། ཨོཾ་ཤཔྟ་
ཨཱ༔ ཧཱུཾ། གིས་བྱིན་རླབས་གྱིས་བརླབས། དྲི་མེད་ཡིད་དུ་འོང་བ་ཡི།། ལྷ་རྫས་
བཟང་པོའི་ མཆོད་ ཡོན་ འདི།། བཅོམ་ ལྡན་ འཁོར་ དང་ བཅས་ ལ་ འབུལ།།
བཞེས་ནས་བདག་ལ་དགྱེས་བར་མཛོད།། ཨོཾ་སརྦ་ཏ་ཐཱ་ག་ཏ་ནཱ་ག་རཱ་ཛ་ས་བ་



༄༅།བཅོམ་ལྡན་འདས་སྨན་བླའི་དཀྱིལ་འཁོར་གྱི་རྡུལ་ཚོན་ཆབ་ལ་སྤྱན་འདྲེན་པའི་ཆོ་ག 279
རི་ཝཱ་ར་ཨརྒྱུ་བྲཏཱི་ཙྪ་ཡེ་སྭཱ་ཧཱ། དེ་བཞིན་དུ་མཆོད་ཡོན་གྱི་གནས་སུ་མི་ཏོག་
བདུག་སྤོས་སྣང་གསལ་དྲི་ཆབ་ཞལ་ཟས་རོལ་མོ་རྣམས་དང༌། ཨརྒྱུ་གྱི་གནས་
སུ་བུརྗེ་དྷུ་པེ་ཨཱ་ལོ་ཀེ་གནྡྷེ་ནི་ཝིདྱ་ཤབྷ་རྣམས་བཅུག་ལ་འབུལ་ཞིང་། ཐུགས་རྗེ་
ཀུན་ལ་སྙོམས་པའི་བཅོམ་ལྡན་འདས།། ནས། བཻཌཱུརྱ་ཡི་འོང་ལ་ཕྱག་འཚལ་
ལོ།། གདེངས་ཀ་ནོར་བུ་འབར་བའི་འོད་ཟེར་གྱིས།། ས་འོག་གནས་པའི་མུན་
པ་རབ་བསལ་ནས།། བསྟན་ལ་རང་དགའ་མཐུ་སྟོབས་བསམ་མི་ཁྱབ།། ཀླུ་
རྒྱུལ་འཁོར་དང་བཅས་པ་ཕྱག་འཚལ་བསྟོད།། ཅེས་བསྟོད། གཏོར་མ། ཨ་
མྲྀ་ཏ་ས་བསངས། སྟོང་བའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་
ཆེ་བ་རྣམས་ཀྱི་ནད་དུ་ཨོཾ་འོད་དུ་ཞུ་བ་ལས་བྱུང་པའི་གཏོར་མ་ཟག་པ་མེད་པའི་
ཡེ་ཤེས་ཀྱིས་བདུད་རྩི་ནི་རྒྱ་མཚོ་ཆེན་པོར་གྱུར། ཨོཾ་ཨཱཿ ཧཱུྃ། ལན་གསུམ། ཨོཾ་
སརྦ་ཏ་ཐཱ་ག་ཏས་བ་རི་ཝཱ་ར་བླ་ལི་བྲཏྟཾ་ཙྪ་ཡེ་སྭཱ་ཧཱ། གཙོ་བོ་ལ་གནས་གསུམ་
གྱིས་འབུལ། ལག་པ་གཡོན་གདེངས་ཀའི་ཕྱག་རྒྱ་རང་། གཡས་བརྐྱང་ས་ལ།
ཨོཾ་མཐའ་ཡས་ནོར་ རྒྱལ་འཇོག་ པོ་ སྟོབས་ཀྱི་རྒྱུ། པདྨ་ པད་ཆེན་དུང༌སྐྱོང་
རིགས་ལྡན་དང་། ། ལྷ་མོ་ལྷ་མོ་ཆེན་མོ་ཟླ་བའི་གཙུག། ཟླ་བའི་གཙུག་ཆེན་
དབྱུགས་འཛིན་དབྱུག་འཛིན་ཆེ། སོག་མེད་ཧུ་ལུན་དགའ་བོ་ཉེ་དགའ་བོ།།
རྒྱ་མཚོ་ཆེན་པོ་དྲོ་བ་དྲོ་བ་ཆེ།། དཔལ་གྱི་འོད་དང་འོད་ཆེན་རིན་ཆེན་འོད།།
གཟུགས་མཛེས་གཟུགས་མཛེས་ཆེན་པོ་སྦྲུལ་བཟང་དང་། ལྟོ་འཕྱེ་ཆེན་པོ་ཤི་
ལི་ཤི་ལི་ཆེ། ཨོཾ་ཀླུ་ཡི་མངའ་བདག་ཆེན་པོ་སྤྱོན་ཅིག་སྤྱོན།། གསོལ་ཅིག་གསོལ་
ཅིག་ས་སྟེང་ས་འོག་དང་། ས་བླ་ཐམས་ཅད་དུ་ཡང་རྒྱས་པར་མཛོད།། ཕྲུ་
ཕུ སཱཧཱ། ལན་གསུམ་གྱིས་ཀླུ་ལ་འབུལ། སླར་ཡང་། ཨོཾ་སརྦ་ཏ་ཐཱ་ག་ཏ་ནཱ་ག་
རཱ་ཛ་སོགས་ཀྱིས་མཆོད། སྔར་བཞིན་གཙོ་བོ་དང་ཀླུ་རྣམས་ལ་བསྟོད་པ་བྱ།།
རྒྱལ་བའི་བྱིན་རླབས་མཆོག་ཏུ་ཉེར་བསྒྲུབ་པའི།། ཚོན་ཕྱེ་འདི་དག་ཀླུ་རྒྱལ་
འཁོར་བཅས་ལ།། རྗེས་སུ་གཏད་དོ་བཀུར་སྟི་རྒྱ་ཆེན་གྱིས།། རང་གནས་སྤྱན་
དྲངས་ས་འོག་གཞིར་གནས་པས།། ཉེ་བར་མཚོན་བའི་འབྱུང་བ་དཔག་མེད་



280
༄༅།བདུད་རྩི་སྨན་གྱི་མདོ་ཆོག
ལ།། ཕན་པ་རྒྱ་ཆེན་རྒྱུན་དུ་འབྱུང་བ་དང༌། འཇིག་རྟེན་ཁམས་སུ་ཆར་ཆུ་དུས་
འབེབས་ཤིང༌། འབྲུ་བཅུད་ལེགས་ཚོགས་རྟག་ཏུ་རྒྱས་པར་མཛོད།། ཡིག་བརྒྱ་
བརྗོད། མ་རྙེད་ཡོངས་སུ་མ་ཤེས་དང༌།། ཞེས་པས་བཟོད་བསོལ། ཨོཾ་ཁྱེད་
ཀྱིས་སེམས་ཅན་དོན་ཀུན་ནས་མཛད་དུ་གསོལ། ཡེ་ཤེས་པ་གཤེགས། དམ་
ཚིག་པ་རང་ལ་ཐིམ་པར་གྱུར། ཨོཾ་གྷོ་ལི་གྷིལི་བར་བསམ་ལ། དེ་ནས་མཎྜལ་གྱི་
རྡུལ་ཚོན། ཨ་ཀཱ་རོ་བརྗོད་བཞིན་དྲིལ་བུ་བསིལ་ཆུས་བཀྲུས། སླར་བུམ་པ་
ཆུས་བཀང་སྟེ་འོང་ནས་གཙུག་ལག་ཁང་ལ་བཀྲ་ཤིས་པའི་ཆེད་དུ་བསང་བྱའོ།།
ཕུན་སུམ་ཚོགས་པ་སོགས་ཀྱི་ཤིས་བརྗོད་བྱ།། འདིར་འབད་བསོད་ནམས་དྲི་
བྲལ་སྔོ་བསངས་མས།། རྫོགས་ལྡན་སྤྲིན་གྱི་གོས་བཟང་ཉེར་བགོས་ཏེ། འཇིག་
རྟེན་ཀུན་ལ་གང་འཚམས་འདོད་དགུའི་ཆར།། འགྲོ་རྒྱུད་འདི་འཛིན་མའི་ཞིང་
དུ་འབབ་གྱུར་ཅིག། ཅེས་བཅོམ་ལྡན་འདས་སྨན་པའི་རྒྱལ་པོ་དཀྱིལ་འཁོར་
རྡུལ་ཚོན་ཆབ་ལ་སྤྱན་འདྲེན་པའི་ཆོ་ག་ཕན་བདེ་ཆར་འབེབས་འདི་ནི་འཚོ་བྱེད་
པ་དད་ལྡན་བྱམས་པ་རྒྱ་མཚོས་བསྐུལ་ངོར། བཙུན་བསྐལ་བཟང་ཐུབ་བསྟན་
དབང་ཕྱུག་གིས་སྐུ་འབུམ་བྱམས་པ་གླིང་དུ་སྦྱར་བའོ།།



281
༄༅། ། ཞིང་བློན་གྱི་ཆོ་ག་བཞུགས་སོ།།
དཔལ་ཕྱག་ན་རྡོ་རྗེ་ལ་ཕྱག་འཚལ་ལོ།། རྟེན་བསྐྱེད་པ་ནི། སྭ་བྷ་ཝས་
སྦྱངས། ཆོས་ཐམས་ཅད་རང་བཞིན་གྱིས་གྲུབ་པས་སྟོང་བའི་སྟོང་བ་ཉིད་དུ་
གྱུར། སྟོང་བའི་ངང་ལས་རང་གི་མདུན་དུ། ཧཱུྃ་ལས་རིན་པོ་ཆེ་སྣ་བདུན་གྱི་
གཞལ་ཡས་ཁང་མཛེས་ཤིང་ཡིད་འཕྲོག་པའི་ནང་དུ། འཁོར་ལོ་རྩིབས་བཞི་
པའི་ལྟེ་བར་སྣ་ཚོགས་པདྨ་དང་ཉི་མ་དང་། སྲིན་པོ་བསྐྱེལ་[བསྐྱེལ]བའི་སྟེང་
དུ། ཀྟ་མཐིང་ནག་ལས་བྱུང་བའི་རིན་པོ་ཆེ་འབར་བ་ཀྱུས་མཚན་པ་ལས་འོད་
ཟེར་འཕྲོས། གདུག་པ་ཅན་ཐམས་ཅད་ཚར་བཅད། ཚུར་འདུས་ས་བོན་ཕྱག་
མཚན་དང་བཅས་པ་ལ་ཐིམ་པ་ཡོངས་སུ་གྱུར་བ་ལས། གནོད་སྦྱིན་ཆེན་པོ་རྡོ་
རྗེ་བདུད་འདུལ་སྐུ་མདོག་མཐིང་ནག་ཞལ་གཅིག་ཕྱག་གཉིས་པ། ཕྱག་གཡས་
ནོར་བུ་རིན་པོ་འབར་བ་དང་། གཡོན་བདུད་རྩིས་གང་བའི་བུམ་པ་བསྣམས་
པ། སྤྱན་གསུམ་དམར་པོ་སྡང་མིག་ཏུ་བགྲད་ཅིང༌། ཞལ་རབ་ཏུ་གདངས་
ནས་མཆེ་བ་གཙིགས་པ། དབུ་ལ་རིན་པོ་ཆེའི་སྲོག་ཞུ་གསོལ་ཞིང་། རིན་པོ་
ཆེའི་རྒྱན་སྣ་ཚོགས་པས་བརྒྱན་པ། སྐུ་ལ་དར་ནག་གི་བེར་ཆེན་དང་། ཞབས་
ལ་སག་ལྷམ་གསོལ་བ། ཤིན་ཏུ་བརྗིད་ཅིང་ཞབས་གཡས་ཅུང་ཟད་བརྐྱངས་
པའི་སེམས་དཔའི་སྐྱིལ་ཀྲུང་གིས་བཞུགས་པ། དེའི་གཡོན་དུ་ཡུམ་ཀུན་གྲུབ་མ་
སྐུ་མདོག་སྔོན་མོ་ཞལ་གཅིག་ཕྱག་གཉིས་མ། གཡས་ནད་རྐྱལ་དང་། གཡོན་
ཞལ་ཟས་ཡབ་ལ་སྟོད་ཅིང་། དར་དཀར་གྱི་ན་བཟས་བཀླུབས་པ། རྩིབས་
བཞིའི་སྟེང་དུ། ཤར་དུ་ནོར་བདག་ཛམ་བྷ་ལ་དཀར་པོ། ལྷོར་མགོན་པོ་ནག་
པོ། ནུབ་ཏུ་འབྲོག་གནས་མཆེད་ལྔ། བྱང་དུ་རྣམ་སྲས་ལྗང་གུ། དེ་དག་གི་ཕྱི་



282
༄༅།བདུད་རྩི་སྨན་གྱི་མདོ་ཆོག
རོལ་ཏུ་གནོད་སྦྱིན་དང༌། སྡེ་བརྒྱད་ཀྱི་འཁོར་དཔག་ཏུ་མེད་པས་བསྐོར་བའི་
གཙོ་འཁོར་ཐམས་ཅད་ཀྱི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུྃ་གིས་
མཚན་པར་གྱུར། ཐུགས་ཀའི་ཧཱུྃ་གི་འོད་ཟེར་གྱིས་བྱང་ཕྱོགས་ལྕང་ལོ་ཅན་གྱི་
ཕོ་བྲང་ནས། མགོན་པོ་རྡོ་རྗེ་བདུད་འདུལ་འཁོར་དང་བཅས་པ་སྐད་ཅིག་གིས་
སྤྱན་དྲངས། ཧཱུྃ་རིན་ཆེན་ལྷུན་པོའི་བྱང་གི་ཕྱོགས།། ལྕང་ལོ་ཅན་གྱི་ཕོ་བྲང་
ནས། གནོད་སྦྱིན་སྡེ་དཔོན་མཐུ་རྩལ་ཅན།། རྡོ་རྗེ་བདུད་འདུལ་སྙན་གསོན་
ཅིག སྔོན་ཚེ་རྡོ་རྗེ་འཆང་དབང་གིས།། བཀའ་བསྒོས་ཇི་ལྟར་ཁས་བླངས་
བཞིན།། སངས་ རྒྱས་ བསྟན་ པ་ བསྲུང་ བ་ དང་།། རྣལ་ འབྱོར་ འཕྲིན་ལས་
བསྒྲུབ་པའི་ཕྱིར།། རྩེ་གཅིག་མོས་པས་སྤྱན་འདྲེན་ན།། གནས་འདིར་མྱུར་དུ་
གཤོགས་སུ་གསོལ། དྷརྨ་པཱ་ལ་མ་ཧཱ་ཡཀྵ་ས་པ་རི་ཝཱ་ར་ཨེ་ཧྱ་ཧི། ཛ ཧཱུཾ་བཾ་
ཧོ༔ དམ་ཚིག་པ་དང་གཉིས་སུ་མེད་པར་གསམ[བསམ]། བྱ་ཁྱུང་གི་ཕྱག་རྒྱ་
བཅིངས་ལ། བཛྲ་མ་ཧཱ་ས་མ་ཡ་ཧཱུྃ་ཕཊ། ཨོཾ་བཛྲ་རཏྣ་ཙི་ཏྟ་ས་བ་རི་ཝཱ་ར་ཨགྷོ་
ནས་ཤཔའི་ བར་ དང་། སྔགས་ལ་འབྲུ་གསུམ་བཏག་ཏེ་ནང༌ མཆོད་འབུལ།
གང་ཞིག་དྲན་པ་ཙམ་གྱིས་ཕྱི་ནང་གི། བར་ཆད་ཀུན་སེལ་འདོད་དགུའི་དངོས་
གྲུབ་ཀུན།། སྩོལ་མཛད་གནོད་སྦྱིན་སྡེ་དཔོན་མཐུ་སྟོབས་ཅན།། མགོན་པོ་
འཁོར་དང་བཅས་ལ་ཕྱག་འཚལ་ལོ།། ཞེས་ཕྱག་བྱ། ཡིག་བརྒྱ་ཉེར་གཅིག་
བཟླས། ཧཱུྃ་བདག་ ཅག་མ་རིག་དབང་གྱུར་པས།། སྒོ་གསུམ་ཉེས་ཚོགས་ཅི་
མཆིས་དང་།། ཁྱད་པར་གནོད་སྦྱིན་ཆེན་པོ་ཡི།། ཐུགས་དང་འགལ་བ་མ་ལུས་
བཤགས།། ཅེས་བཤགས་པ་བྱ། དེ་ནས་བསྐང་བ་ནི། ཧཱུཾ་ཆོས་དབྱིངས་བདེ་བ་ཆེན་པོའི་
ལྷ་ལམ་ལས།། ཕྱི་ནང་གསང་བའི་མཆོད་པའི་སྤྲིན་སྤྲོས་ཏེ། གནོད་སྦྱིན་ཆེན་
པོ་འཁོར་བཅས་སྤྱན་ལམ་དུ།། འབྱུང་ཞིང་རྒྱས་ལ་དགྱེས་པ་སྐྱེད་གྱུར་ཅིག
རོ་བརྒྱའི་གསེར་སྐྱེམས་མཆོད་ཡོན་རྒྱ་མཚོར་འཁྱིལ།། མཛེས་པའི་མེ་ཏོག་ས་
དང་བར་སྣང་གང་།། དྲི་ཞིམ་སྤོས་ཀྱི་དུར་[དུད]པ་སྤྲིན་ལྟར་གཏིབས།། མུན་
སེལ་སྒྲོམ་མེ་ཚར་དུ་མངར་[དངར]བ་འདིས།། མགོན་པོ་འཁོར་དང་བཅས་



༄༅།ཞིང་བློན་གྱི་ཆོ་ག
283
པའི་ཐུགས་དམ་བསྐང༌།། ཐུགས་དམ་བསྐངས་ཤིང་ཉམས་ཆགས་གསོས་རྒྱུན་
ཅིག རྐྱེན་ངན་བར་གཅོད་ཐམས་ཅད་བཟློག་པ་དང༌། མཐུན་རྐྱེན་དངོས་
གྲུབ་མ་ལུས་ རྩལ་ དུ་ གསོལ།། དྲི་ ཆབ་ བཟང་ པོའི་ ངད་ ཀྱིས་ ཕྱོགས་ ཀུན་
འགངས།། རོ་བརྒྱ་ལྡན་པའི་ཞལ་ཟས་ལྷུན་པོར་སྤུངས།། སྣ་ཚོགས་རོལ་མོའི་
སྒྲ་དབྱངས་འབྲུག་ལྟར་སྒྲོག། ཕུན་ཚོགས་འདོད་ཡོན་སྣ་ལྔའི་ཆར་འབབ་པས།།
མགོན་པོ་འཁོར་དང་བཅས་པའི་ཐུགས་དམ་བསྐང་།། རྫུ་འཕྲུལ་ཤུགས་ལྡན་རྟ་
ནག་རླུང་ལྟར་འཕྱོ།། གཡག་རོག་ཞོལ་ཆེན་འཇིགས་པའི་ངར་སྒྲ་སྒྲོག། དར་
གྱི་རྒྱན་ལྡན་ལུག་ནག་སྤྱི་དཀར་མཛེས།། ཁྱུང་ལྟར་ལྡིང་པའི་བྱ་ནག་ཚོགས་
རྣམས་ཀྱིས།། མགོན་པོ་འཁོར་དང་བཅས་པའི་ཐུགས་དམ་བསྐང༌།། ཁྱི་ནག་
སྙིང་དཀར་དོམ་ལྟར་མཆོང་ཞིང་རྒྱུག། སྟག་སྤྱང་སེང་གེ་དྲག་པོའི་ངར་སྐད་
འདོན།། རྡོ་རྗེའི་གོ་ཁྲབ་སྣ་ཚོགས་མཚོན་ཆ་སོགས།། དམ་རྫས་སྤྱན་གཟིགས་
སྟོང་གསུམ་ཁྱོན་གང་བས།། མགོན་པོ་འཁོར་དང་ བཅས་ པའི་ ཐུགས་ དམ་
བསྐང་།། དམར་ཆེན་ཤ་ཁྲག་གཏོར་མ་རི་ལྟར་སྤུངས།། ཇ་ཆང་བདུད་རྩིའི་
བཏུང་ བ་ མཚོ་ལྟར་བསྐྱིལ།། རིན་ཆེན་བདུན་དང་ཉེ་བའི་རིན་ཆེན་ གྱིས།།
ཕྱོགས་ཀྱི་འཁོར་ལོ་མ་ལུས་ཡོངས་བཀང་སྟེ། མགོན་པོ་འཁོར་དང་བཅས་པའི་
ཐུགས་དམ་བསྐང་།། རིན་ཆེན་རྒྱན་ཕྲེང་དར་ནག་བེར་ཆེན་དང་། ནོར་བུ་
བུམ་བཟང་ཕྱི་ནང་གསང་བའི་རྟེན།། འཇིག་རྟེན་འཇིག་རྟེན་འདས་པ་ལས་
བྱུང་བའི།། དངོས་བཤམས་ཡིད་སྤྲུལ་མཆོད་སྤྲིན་རྒྱ་མཚོ་འདིས།། མགོན་པོ་
འཁོར་དང་བཅས་པའི་ཐུགས་དམ་བསྐང་།། དེ་ནས། རང་ཡི་དམ་དུ་གསལ་
བའི་ཐུགས་ཀ་ལས་འོད་ཟེར་འཕྲོས།། གནོད་སྦྱིན་གྱི་ཐུགས་ཀའི་སྔགས་ཕྲེང་ལ་
ཕོག། ཐུགས་རྒྱུད་བསྐུལ། འཕྲིན་ལས་ཐམས་ཅད་ཐོགས་མེད་དུ་བསྒྲུབ་པར་
འགྱུར། ཨོཾ་བཛྲ་རཏྣ་ཙི་ཏྟ་རཱ་ག་རཱ་ག་ཧཱུྃ་ཕཊ། ཅེས་དང༌། ཡུམ་གྱི་སྔགས་
བཟླ་འདོད་ན། ཨོཾ་བཛྲ་རན་ཙི་ཏྟ་བདུད་མོ་ཏིང་ཀྱོལ་ཏིང་ཏིང་ཛ ཛ ཧཱུྃ་ཕཊ།
ཅེས་ཅི་གྲུབ་བཟླས། ཡིག་བརྒྱ། ནང་མཆོད་བྱིན་རླབས། དེ་ནས་གཏོར་



284
8
}
༄༅།བདུད་རྩི་སྨན་གྱི་མདོ་ཆོག
འབུལ། སྙིང་པོའི་ཨརྒྱུ་སོགས་ཀྱིས་མཆོད། འབྲུབ་ གསུམ་ནང་མཆོད་ ཕུལ།
དེ་ནས་ བསྟོད་ པ་ ནི། ཧཱུཾ། རྒྱལ་ བའི་ མཁྱེན་ བརྩེའི་ མཁའ་ དབྱིངས་ལས།།
གནོད་སྦྱིན་ཆེན་པོའི་དབྱེར་སྐྱེས་ཕྲེང༌།། འཕྲིན་ལས་དྲག་པོའི་མེ་ཆར་གྱིས།།
བསྟན་དགྲ་ཕྱེ་མར་འཐག་ལ་བསྟོད།། ཆོས་ཀྱི་དབྱིངས་ལས་འོང་བའི་ལྷ།། ཁྲོ་
ཆགས་བརྗིད་པའི་སྐུར་ སྟེན་པ།། དབང་སྔོན་མདོག་ཅན་ཉིན་བྱེད་བརྒྱའི།།
འོད་སྟོང་འགྱོད་ལ་ཕྱག་འཚལ་ལོ།། ཞལ་གཅིག་ཕྱག་གཉིས་ གཡས་ པ་ན།།
རིན་ཆེན་འབར་བས་འདོད་དགུ་དང་།། གཡོན་པ་རིན་ཆེན་བུམ་བཟང་གིས།།
ཚེ་དང་ ཡེ་ ཤེས་ སྩོལ་ ལ་ བསྟོད།། དམར་ ཟླུམ་ སྤྱན་ གསུམ་ སྡང་ མིག་ གིས།།
བསྟན་དགྲའི་ རྗེས་ གཅོད་བྱ་ར་མཛད། དར་ནག་བེར་ཆེན་ལྷབ་ལྷུབ་ནི།།
གསེར་གྱི་ སྐ་ རགས་ ཅན་ དེར་བསྟོད།། ཁྱོད་སྐུའི་དཔག་བསམ་ལྗོན་པ་ནི།།
རྣམ་མང་རིན་ཆེན་ལས་གྲུབ་པའི།། རབ་མཛེས་རྒྱན་གྱི་མེ་ཏོག་གིས།། མངོན་
པར་མཛས་ ལ་ ཕྱག་ འཚལ་ ལོ། མགོན་ དེར་ གསང་ བའི་ དབྱེས་ པ་ བསྐྱེད།།
རྣལ་འབྱོར་བུ་བཞིན་སྐྱོང་མཛད་ཅིང༌།། གནས་གསུམ་མཁའ་འགྲོའི་གཙོ་མོ་
མཆོག། དབྱིངས་ཕྱུག་དཔའ་མོ་ཆེ་ལ་བསྟོང་། སུ་དང་ཆ་ལུགས་སྣ་ཚོགས་
ཤིང༌།། མཐུ་སྟོབས་རྫུ་འཕྲུལ་བསམ་མི་ཁྱང ན ་ལས་རྣམ་བཞིའི་མཆོག་
སྩོལ་བའི།། འཁོར་ཚོགས་རྒྱ་མཚོ་ཚོགས་ལ་བསྟོད།། ཆོས་སྐྱོང་ཆེན་པོ་ལྕམ་
དྲལ་ལ།། བདག་ ཅག་ དཔོན་སློབ་འཁོར་ བཅས་ ཀྱི།། མི་ནོར་ལོངས་སྤྱོད་
བཅས་པ་རྣམས། བཅོད་ལོ་བལྟོས་སོ་མཐུ་མ་ཆུང་།། ཉིན་གསུམ་བྱ་ར་མཚན་
གསུམ་དུ།། དྲུང་ནས་མེ་ལ་ཚེ་མ་གཡེལ་ཅིག ནད་གདོན་ཆོམ་རྐུན་དགྲ་ལ་
སོགས། ཕྱི་ནང་བར་གཅོད་ཞི་བ་དང་།། ཚེ་དང་བསོད་ནམས་ལོངས་སྤྱོད་
དང༌།། འཁོར་ཚོགས་བསྟན་པ་རྒྱས་པར་མཛོད།། སྲིད་ཞིའི་སྐྱེ་འགྲོ་ཕུན་
ཚོགས་ཀུན། མ་ལུས་དབང་དུ་འདུ་བ་དང་།། བདག་ལ་གནོད་པའི་དགྲ་
བགེགས་ཀུན༎ དྲག་པོའི་ཆད་པས་ཚར་ཆོད་ཅིག ཅེས་བསྟོད་ཅིང་འཕྲིན་
ལས་བཅོལ།། །།



285
༄༅།།ཞང་བློན་རྡོ་རྗེ་བདུད་འདུལ་འཕྲིན་ལས་བཅོལ་
བའི་ཚིགས་སུ་བཅད་པ་བཞུགས་སོ།།
འཇིགས་མེད་ཕྲིན་ལས་རྒྱ་མཚོ།
ན་མོ་གུ་རུ་བཛྲ་པཱ་ཎི་ཡེ། རྒྱན་ཀུན་གསང་གསུམ་སྒྱུ་འཕྲུལ་རོལ་བ་
འབུམ།། གང་འདུལ་དག་པའི་སྣང་བར་འབྱམས་སྨྲས་པས།། མཐུ་རྩལ་རྨད་
བྱུང་རྡོ་རྗེ་བདུད་འདུལ་ཞེས།། གནོད་སྦྱིན་སྡེ་དཔོན་ཆེན་པོར་སྐུར་བཞེངས་
པ།། མགོན་པོ་འཁོར་དང་བཅས་པ་ཁྱེད་རྣམས་ཀྱིས།། རྒྱལ་བསྟན་སྤྱི་དང་
མཉམ་མེད་ཙོང་ཁ་ བའི།། བསྟན་དང་བསྟན་འཛིན་འདུས་ སྡེ་སྦྱིན་བདག་
བཅས།། བསྲུང་སྐྱོབ་འཕྲིན་ལས་གཡེལ་བ་མེད་པར་མཛོད།། ཁྱད་པར་གསོ་
རིག་ཕན་བདེའི་གླིང་ཆེན་པོ། ཁྲིམས་ལྡན་བློ་གསལ་མཁས་པས་ཡོངས་གང་
ཞིང་།། ཐུགས་མཐུན་བཤད་སྒྲུབ་བསྟན་པའི་བྱ་བ་རྣམས།། ཡར་ངོའི་ཟླ་བ་ལྟ་
བུར་རྒྱས་ པར་མཛོད།། གཅེར་མཐོང་ མངོན་ཤེས་ནད་ངོས་ཟིན་ པ་ དང༌།།
སྣང་སྲིད་སྨན་གྱི་རོལ་བར་ལེགས་ཤར་བས།། འདུ་བ་རྣམ་བཞིའི་ནད་རིགས་
རྒྱུན་བཅད་དེ། ཕྱོགས་མེད་འགྲོ་དོན་འགྲུབ་པའི་འཕྲིན་ལས་མཛོད། ལོག་ .
པའི་འཚོ་བ་དང་བྲལ་ཆོས་མཐུན་གྱི།། མཁོ་རྒུའི་རླབས་འཕྲེང་གཡོ་བའི་ཆུ་
གཏེར་ཆེ།། གང་གི་མཐུ་ལས་ཆེས་ཆེར་རྒྱས་པ་སོགས།། ལས་བཞིའི་འཕྲིན་
ལས་ལྷུན་གྱིས་འགྲུབ་པར་མཛོད། ཅེས་ཞང་བློན་རྡོ་རྗེ་བདུད་འདུལ་ལ་འཕྲིན་ལས་བཅོལ་
བའི་ཚིགས་སུ་བཅད་པ་འདི་ནི་ཆོས་དཔལ་ཞིང་གི་འདུས་སྡེ་གསོ་རིག་ཕན་བདེའི་གླིང་གི་ལས་སྡེ་རྣམས་
ཀྱིས་བསྐུལ་ངོར་༧གྱི་ན་བ་འཇིགས་མེད་ཕྲིན་ལས་རྒྱ་མཚོས་སྤེལ་བ་དགེ། སརྦ་མངྒ་ལཾ།། །།



286
༄༅།བདུད་རྩི་སྨན་གྱི་མདོ་ཆོག
ཧཱུྃ། ཡིད་འོང་སྨན་ལྗོངས་ནེའུ་གསིང་གཙང་མའི་གཞིར།། རིན་ཆེན་ལས་གྲུབ་ཡིད་འོང་ཕོ་བྲང་
ལས།། གསོ་བ་རིག་པའི་བསྟན་སྲུང་ཞང་བློན་ཆེ།། རྡོ་རྗེ་བདུད་འདུལ་འཁོར་བཅས་གནས་འདིར་
བྱོན། སྣ་ཚོགས་དར་ཟབ་བརྩེགས་པའི་གདན་ཁྲི་ལ། བཞུགས་ནས་ཏིང་འཛིན་སྔགས་རྒྱས་བྱིན་
བརླབས་པའི།། ཡིད་འོང་དངོས་བཤམས་ཡིད་སྤྲུལ་ལས་བྱུང་བའི།། རབ་འབྱམས་མཆོད་སྤྲིན་རྒྱ་མཚོ་
དགྱེས་བཞིན་རོལ།། རྣལ་འབྱོར་བདག་ཅག་ཡོན་མཆོད་འཁོར་བཅས་ཀུན།། ཕྱི་ནང་བདུད་བགེགས་
གནོད་པས་མི་བརྫི་བར།། བསམ་དོན་ཆོས་བཞིན་འགྲུབ་པའི་སྡོང་གྲོགས་དང་།། འཕྲིན་ལས་གཉན་པོ་
དུས་ལས་མ་གཡེལ་ཅིག རིང་བོའི་ཚེ་དང་འཛད་མེད་ལོངས་སྤྱོད་གཏེར། སྡེ་བཞིའི་རླུང་རྟ་སྙན་པར་
གྲགས་པ་སོགས།། ལེགས་ཚོགས་མཐའ་དག་དབྱར་མཚོའི་དཔལ་བཞིན་དུ།། འཕེལ་བའི་ཕྱུ་གཡང་
དངོས་གྲུབ་མ་ལུས་སྩོལ།། མདོར་ན་འཇིག་རྟེན་འཇིག་རྟེན་ལས་འདས་པའི།། ཆོས་དང་སྲིད་ཀྱི་འདོད་
པའི་དོན་རྣམས་ཀུན།། ཡིད་ལ་རེ་བ་ཇི་བཞིན་འགྲུབ་པ་ཡི།། བཀྲ་ཤིས་སྣང་བ་རྟག་ཏུ་རྒྱས་གྱུར་ཅིག །



287
༄༅།།གཡུ་ཐོག་སྙིང་ཐིག་གི་བཀའ་སྲུང་ཞང་བློན་དྲག་པོ་སྡེ་
དགུའི་འཕྲིན་ལས་གནམ་ལྕགས་ཀྱི་འཁོར་ལོ་བསྒྱུར་བ་
ཞེས་བྱ་བ་བཞུགས་སོ།།
-
དྲང་སྲོང་ཆོས་ཀྱི་གྲགས་པ།
།
གཡུ་ཐོག་སྙིང་ཐིག་གི་བཀའ་བསྲུང་ཞང་བློན་དྲག་པོ་སྡེ་དགུའི་འཕྲིན་
ལས་གནམ་ལྕགས་ཀྱི་འཁོར་ལོ་ཞེས་བྱ་བ། བླ་མ་དང་ལྷག་པའི་ལྷ་ལ་ཕྱག་
འཚལ་ལོ།། གང་སྐུ་བི་ཟླུརྨ་ལྷུན་པོ་ལྟར་བརྗིད་མཚན་དཔེའི་དྲ་བས་ཀུན་ནས་
འཁྱུད། གང་ གསུངས་ ཡན་ ལག་དྲུག་ཅུའི་དབྱངས་ ལྡན་ དྲང་ངེས་ཆོས་ཀྱི་
དགའ་སྟོན་འགྱེད། གང་ཐུགས་ཟབ་གསལ་སྤྲོས་བྲལ་མཁྱེན་བརྩེའི་རོལ་བ་
ཀུན་ནས་བརྗིད། གང་གིས་སྐྱབས་གཅིག་འགྲོ་བའི་བླ་མ་རྒྱལ་བ་མཐིང་མདོག་
དེ་ལ་འདུད། འདིར་དབང་ཐོབ་ཅིང་དམ་ཚིག་ལ་གནས་པའི་སྔགས་པ་གསོ་
རིག་འཛིན་ཅིང་གཡུ་ཐོག་སྙིང་ཐིག་ལ་མོས་པ་དག་གིས་བཀའ་བསྲུང་ཞང་བློན་
དྲག་པོ་སྡེ་དགུའི་འཕྲིན་ལས་ཀྱི་རིམ་པ་ལ་འཇུག་པ་ནི། ཡིད་དང་མཐུན་པའི་
གནས་སུ་བྲིས་སྐུའི་མདུན་དུ་གཏོར་མ་སྨན་རཀ་ཟན་ལིང་ཚོགས་དང་བཅས་པ་
སོགས་དགོས་ པའི་ ཡོ་བྱད་མ་ཚང་ བ་ མེད་ པ་ བྱས་ ལ་སྐྱབས་ སུ་ འགྲོ་ བ་ནི། ཧཱུྃ།
རིགས་འདུས་བླ་མ་གུ་ཎ་སྨན་གྱི་བླ། གསོ་རིག་དམ་ཆོས་ཉོན་མོངས་གདུང་བ་
སེལ། སྨན་གྱི་དྲང་སྲོང་འཕགས་མཆོག་འདུས་ པའི་གཙོ། དཀོན་མཆོག་
གསུམ་ལ་རྟག་པར་སྐྱབས་སུ་མཆི། ལན་གསུམ། སེམས་བསྐྱེད་པ་ནི། ཧོ། བདག་
གིས་དུས་འདི་ནས་ནི་བྱང་ཆུབ་བར། འགྲོ་བའི་ཉེས་གསུམ་ཉོན་མོངས་བསྒྲལ་



288
༄༅།བདུད་རྩི་སྨན་གྱི་མདོ་ཆོག
བའི་ཕྱིར།། བྱང་ཆུབ་མཆོག་རབ་སྨོན་འཇུག་བྱང་ཆུབ་སེམས།། ཀུན་ནས་མི་
བཏང་བརྟེན་པར་སྐྱེད་པར་བགྱིས།། ལན་གསུམ། ཨོཾ་བཛྲ་ཨ་མྲྀ་ཏས་བསངས།
སྭ་བྷ་ཝ་སྦྱངས། སྟོང་པའི་ངང་ལས་བདག་གཞན་གཟུང་བ་དང་འཛིན་པས་
བསྡུས་པའི་ཆོས་དང་ཆོས་ཅན་ཐམས་ཅད་འོད་གསལ་སྟོང་པ་ཆེན་པོ་འཇམ་
ཀླས་པའི་ངང་ལས་རང་རིག་ཧཱུཾ། ཧཱི ཡིག་དམར་པོ་མེ་དཔུང་འབར་བ་ལྟ་བུར་
གྱུར་པའི་ངང་ལས་སྣ་ཚོགས་པད་མ་དང་ཉི་མ་བདུད་བཞིའི་གདན་ལ་རང་རིག་
ཧཱུཾ། ཧཱིཧི དེ་བབ་པ་ཡོངས་སུ་གྱུར་པ་ལས་རང་ཉིད་སྣང་བའི་ཆ་དཔའ་བོ་རྟ་
མགྲིན་སྐུ་མདོག་དམར་ཞིང་གཟི་བརྗིད་འབར་བ་ཞལ་མཆེ་བ་གཙིགས་ཤིང་
སྤྱན་གསུམ་སྡང་མིག་ཉི་མ་ལྟར་འབར་བ་སྨིན་མ་དང་སྨ་ར་ཨག་ཚོམ་མེ་ལྟར་
མཆེད་ཅིང་འབར་བ་སྤྱི་གཙུག་ཏུ་རྟ་མགོ་ལྗང་ཁུར་རྔོག་མ་ལེ་བརྒན་དབང་སྐད་
འཚེར་བ། ཕྱག་གཡས་རྡོ་རྗེ་གྲི་གུག་ནམ་མཁར་འཕྱར་ཞིང་གཡོན་ཐོད་པ་
བདུད་བཞིའི་ཁྲག་དང་ཞག་གིས་ བཀང་ བ་ ཐུགས་ ཀར་འཛིན་པས་ཡུམ་ལ་
འཁྱུད་པ་དཔལ་དང་དུར་ཁྲོད་ཀྱི་ཆས་ཐམས་ཅད་ཀྱིས་བརྒྱན་པ། ཞབས་དོར་
སྟབས་སུ་བསྒྱིངས་པའི་པང་དུ་སྟོང་པའི་མདངས་ཡུམ་རྡོ་རྗེ་ཕག་མོ་སྐུ་མདོག་
དམར་མོ་རྩ་ཞལ་ཁྲོ་ཆགས་རྣ་ལྟག་གཡས་སུ་ཕག་ཞལ་ནག་པོ་ཁྲོ་ཞིང་ངུར་སྒྲ་
འབྱིན་པ། ཕྱག་གཡས་གྲི་གུག་གདེངས་ཤིང་གཡོན་ཐོད་ཁྲག་ཡབ་ཀྱི་མགུལ་
ནས་འཁྱུད་པ་གཅེར་མོ་སྐྲ་གྲོལ་བ། ཐོད་པའི་ཕྲེང་བས་བརྒྱན་པ། ཡབ་ཡུམ་
ཡེ་ཤེས་ཀྱི་མེ་འོད་འབར་ཞིང་འཁྲུག་པའི་ཀློང་ན་གནས་པའི་དཔྲལ་བར་ཨོཾ།
མགྲིན་པར་ཨཱཿ ཐུགས་ཀར་ཧཱུཾ་གིས་མཚན་པར་གྱུར། ཨོཾ་བཛྲ་ཀྲོ་དྷ་ཧ་ཡ་གྷེ་
བ་ཧཱུཾ། ཕཊ། ཅེས་བཟླ་བ་བདག་བསྐྱེད་དོ།། བགེགས་གཏོར་སྤྱི་འགྲོ་ལྟར་བྱིན་གྱི་རླབས་ཤིང་
བཏང་ལ་བཀའ་བསྒོ་བ་ནི། རོལ་མོ་དྲག་པོ་དང་བཅས་པས། ཧཱུྃ། ཧཱི ང་ནི་དབང་གི་ཁྲོ་
བོ་ཆེ།། རྟ་མགྲིན་རྒྱལ་པོ་བགེགས་ཀྱི་གཤེད། གདམས་སྔགས་[ངག ]ལས་ལ་
མི་དབང་བའི།། བགེགས་དང་ལོག་འདྲེན་དམ་སྲི་རྣམས།། མཆོད་སྦྱིན་གཏོར་
མ་འདི་འཁྱེར་ལ།། གང་འདོད་གནས་སུ་ད་དེངས་ ཤིག། གལ་ཏེ་མི་འགྲོ་



༄༅གཡུ་ཐོག་བཀའ་སྲུང་ཞང་བློན་དྲག་པོ་སྡེ་དགུའི་འཕྲིན་ལས་གནམ་ལྕགས་འཁོར་ལོ། 289
འདུག་གྱུར་ན།། དབང་ཆེན་ཁྲོས་པའི་ཕོ་ཉ་ཡིས། བགེགས་ཀྱི་ལུས་སེམས་
བརླག་པར་བྱེད།། དེ་བས་དེངས་ཤིག་དགའ་བར་བྱོས།། མོ་བཛྲ་ཀྲོ་དྷ་ཧ་ཡ་གྲྭ་
ཝ་ཀརྨ་ཀ་ར་སརྦ་བྷུ་ཏ་ཨུ་ཙ་ཏ་ཡ་ཧཱུཾ། ཕཊ།། མཚམས་བཅད་པ་ནི། ཨེ་མི་ང་ནི་
རང་བྱུང་བ།། མ་སྐྱེས་སྐྱེ་མེད་དབང་གི་ལྷ།། ཐུགས་སྲོག་ཧི༔ ཡི་སྤྲོ་བསྡུ་ལས།།
ཁྲོ་བོ་ཁྲོ་མོ་ཁྲོ་ཆུང་གི། ནམ་མཁའ་ས་གཞི་བར་སྣང་ཁེངས། ཀུན་ཀྱང་མི་ཟད་
མཚོན་ཆ་འཕེན།། གྲི་གུག་རྡོ་རྗེ་རིན་པོ་ཆེ། པད་མ་རྒྱ་གྲམ་རལ་གྲི་སོགས།།
སྣ་ཚོགས་ མཚོན་ ཆའི་ གུར་ ཁང་ས། ཡེ་ ཤེས་ མེ་ དཔུང༌ ཀུན་ ནས་ འབར།།
བགེགས་ཀྱི་སྦྱོར་བ་མཚམས་ཆོད་ཅིག ཧཱུྃ༔ མ་རང་རིག་གདོད་ནས་གཟུགས་
འཛིན་བྲལ།། ང་དང་བགེགས་ཀྱི་རྟོགས་པ་སྤངས།ཐམས་ཅད་མཉམ་ཉིད་
རང་སེམས་ཀློང་།། དེ་ལ་བགེགས་ཀྱི་ཇི་ལྟར་འཚེ༎ ཆོས་སྐུ་ཡི་འཚེམས་གདོད་
ནས་གྲུབ།། ཨ་ལ་ལ་ཧོ ཅེས་བརྗོད་སྨན་རག་མཆོད་པ་རྣམས་བསང་སྦྱངས། སྟོང་པའི་
ངང་ལས་ཨ་ལས་ཐོད་པ་རབ་ཏུ་བརྗིད་པ་རྣམས་ཀྱི་ནང་དུ་ཧཱུྃ་ལས་མཆོད་ཡོན་
ཞབས་བསིལ་མེ་ཏོག་བདུག་སྤོས་སྣང་གསལ་དྲི་ཆབ་ ཞལ་ ཟས་ ཀྱིས་ལྟམས་
[ལྟེམས]པ་དང་བདུད་རྩི་སྨན་གྱི་རྒྱ་མཚོ་རྩ་བརྒྱད་ཡན་ལག་སྟོང་དུ་སྦྱར་བའི་
ར་ས་ཡ་ན་རིགས་ལྔའི་རང་བཞིན་ཅན་དང༌། དགྲ་བགེགས་བསྒྲལ་བའི་སྙིང་
ཁྲག་རྒྱུ་རྐྱེན་སྦྱར་བའི་རཀྟའི་རྒྱུ་མཚོ་ཆེན་པོ། དམར་མོ་གི་ཇི་དེ་ཝ་རཀྟ་གསང་
བའི་དམ་རྫས་ཀྱི་བཅུད་དང་ལྡན་པ་དང་། གཏོར་མ་ཤ་ལྔ་བདུད་རྩི་ལྔའི་རང་
བཞིན་འདོད་ཡོན་དམ་རྫས་རྨད་དུ་བྱུང་བའི་མཆོད་རྫས་ཐམས་ཅད་ཀྱང་ཡེ་
ཤེས་ཀྱི་རོལ་པ་ཆེན་པོའི་རང་རྩལ་གྱི་རྣམ་པ་ལས་བྱུང་བ་ཉིད་དུ་གྱུར། ཨོཾ་བཛྲ་
ཨགྷཾ་ནས་ཤ་པའི་བར་དང་། པཉྩ་ཨ་མྲྀ་ཏ་མ་ཧཱ་རཀྟ་མ་ཧཱ་བ་ལིརྟ་ཨོཾ་ཨཱཿ ཧཱུྃ་ཧྲི༔ ཐཱ།
ཅེས་གསུམ་གྱི་བྱིན་རླབས།
བདུན་བསྐྱེད་པ་ནི། ཨོཾ་ཤུ་བྱ་བསངས། སྟོང་པའི་ངང་ལས་རང་གི་མདུན་དུ་ཨེ་
ལས་དྲག་པོ་ཆོས་ཀྱི་དབྱིངས་མཐིང་ནག་གྲུ་གསུམ་འབར་བ་ནམ་མཁའ་དང་
མཉམ་པའི་དབུས་སུ་པད་ཉི་དགྲ་བགེགས་ཕོ་མོ་བསྣོལ་བའི་གདན་ལ་མ་ཧཱ་ཀ་



290
༄༅།བདུད་རྩི་སྨན་གྱི་མདོ་ཆོག
ལ་གནོད་སྦྱིན་ཆེན་པོ་ཞང་བློན་རྡོ་རྗེ་བདུད་འདུལ་སྐུ་མདོག་མཐིང་ནག་རབ་
ཁྲོས་འཇིགས་རུང་རྔམ་པའི་ལང་ཚོ་ཅན། ཕྱག་གཡས་ནོར་བུས་ཡུ་བ་བྱས་པས་
གྲི་གུག་ནམ་མཁར་འཕྱར་ཞིང་གཡོན་ཐོད་རློན་སྐྲ་དང་བཅས་པའི་ནང་དུ་དགྲ་
བགེགས་ཀྱི་ཙིཏྟས་གང་བ་ཐུཊ་ཀར་བསྣམས་པ། དར་ནག་གི་འཇོ་བེར་གསོལ་
བ་མི་མགོ་སྐམ་རློན་གྱིས་བརྒྱན་ཅིང་། ཙན་དན་གྱི་བདེ་ཆེན་རྐེད་ལ་འཆང་བ་
མྱུར་མགྱོགས་ཀྱི་རྩལ་ལྡན་རྟ་ནག་རྟིང་དཀར་རླུང་གི་ཤུགས་ཅན་ལ་བཞོན་པ།
དེ་དག་གི་མདུན་དུ་སྔགས་བསྲུང་ཨེ་ཀ་ཙ་ཏི་མཐིང་ནག་ཁྲོས་པ་སྤྱན་གསུམ་
མཆེ་གཙིགས་ཁྲོ་མོའི་ཆ་ལུགས་ཅན། གཡས་གྲི་གུག་དང་ གཡོན་ཐོད་ཁྲག་
ཐོགས་པ་དྲེའུ་གྲྭ་དམར་ལ་བཅིབས་པའི་སྔ་ཤར་མཚོན་དྲུབ་དང་ཕྱི་ཤར་ནད་
རྐྱལ་བཏགས་པ། སྤྱི་བོར་ཟླ་ཚེས་དང་ལྟེ་བར་ཉི་མས་བརྒྱན་པ་མ་མོ་མཁའ་
འགྲོའི་ཚོགས་ཀྱིས་བསྐོར་ཅིང་མེ་རླུང་དམར་ནག་འཚུབ་མའི་ནང་དུ་བཞུགས་
པ། གཡས་སུ་ཁྱབ་འཇུག་ཆེན་པོ་ར་ཧུ་ལ་དུད་ཁ་ལུས་སྟོད་ཁྲོ་བོ་དབུ་དགུ་བྱ་
རོག་གི་ཞལ་ཅན་དང་བཅས་པ་སྐུ་སྨད་དུག་སྦྲུལ་དུ་འཁྱིལ་བ། གཡས་སྦྲུལ་
ཞགས་དང་གཡོན་རྭ་ཡི་མདའ་གཞུ་ཐོགས་པ་འཇིགས་རུང་མིག་སྟོང་འབར་བ་
ཆུ་སྲིན་མགོ་དགུ་ལ་བཞོན་པ་སྡེ་བརྒྱད་བྲན་དུ་འཁོལ་བ་སྤྲིན་ནག་གི་ཀློང་ན་
གནས་པ། རྒྱབ་ཏུ་མཁའ་འགྲོའི་གཙོ་མོ་ཅེ་སྤྱང་རབ་ཏུ་ཁྲོས་པའི་གདོང་ཅན་
ཁྲག་རལ་སྤྲུག་པས། དགྲ་བགེགས་ལ་ནད་ཡམས་ཀྱི་སྐལ་པ་འབེབ་པ། གཅེར་
མོ་ནུ་མ་འཕྱང་བ། ཕྱག་བཞིའི་གཡས་གཉིས་གྲི་གུག་དང་དགྲ་ཟོར། གཡོན་
གཉིས་ཐོད་ཁྲག་དང་རྒྱུ་ཞག་མི་མགོ་འཕྱར་ཞིང་དུར་བྱ་མགོ་དགུ་ལ་བཞོན་པ་
དུར་ཁྲོད་ཡོངས་ཀྱི་བདག་མོར་གྱུར། གཡོན་དུ་གནོད་སྦྱིན་བཤན་པ་དམར་པོ་
ཁྲག་གི་མདོག་ཅན་སྟག་གདོང་རབ་ཏུ་ཁྲོས་པ། ཕྱག་གཡས་ཟངས་གྲི་འབར་
བས་དགྲ་སྲོག་གཅོད་ཅིང་གཡོན་དགྲ་སྙིང་དང་རྒྱུ་མ་དྲོན་མོ་ཐོགས་པ་མི་སྙིང་
གི་ཕྲེང་བས་ལུས་བརྒྱན་པ། གཡུ་འབྲུག་རྔམ་པ་ལ་བཞོན་པ་རང་འདྲའི་སྤྲུལ་
པ་གྲངས་མེད་པས་བསྐོར་བ་སྟོང་གསུམ་གྱི་བདག་པོར་གྱུར། མདུན་གཡས་ཀྱི་



༄༅།གཡུ་ཐོག་བཀའ་སྲུང་ཞང་བློན་དྲག་པོ་སྡེ་དགུའི་འཕྲིན་ལས་གནམ་ལྕགས་འཁོར་ལོ།_291་
མཚམས་སུ་དམ་ཅན་སྲོག་གི་སྤུ་གྲི་མཐིང་ནག་རབ་ ཏུ་ཁྲོ་ཞིང་འཇིགས་པའི་
གཟུགས་ཅན་སྲིན་པོའི་ཞལ་རྔམ་བརྗིད་འབར་ཞིང་གཡོ་བ། གཡས་ལྕགས་ཀྱུ་
དང་སྤུ་གྲི་གཡོན་ཐོད་པ་དམ་ཉམས་པའི་གློ་སྙིང་གིས་གང་བ་ཐོགས་པ། དར་
ནག་གི་འཇོལ་བེར་གསོལ་ཞིང་མི་མགོའི་ཕྲེང་བས་བརྒྱན་པ། - ཐེང་ཆེན་ཁ་
གདངས་ཁྲོས་ པ་ ལ་ བཞོན་ནས་སྐྱེ་འགྲོ་ཡོངས་ཀྱི་སྲོག་གི་བདག་པོ་བྱེད་པ།
གཡས་རྒྱབ་ཀྱི་མཚམས་སུ་སྲིན་པོ་དགྲ་དུར་འཇིགས་བྱེད་དམར་ནག་ཁྲོ་གཏུམ་
རབ་འཇིགས་ཞལ་བགྲད་པའི་ཡས་ཀྱི་མཆེ་བ་བྲང་གི་ལྷེན་སྣ་དང་། མས་ཀྱི་
མཆེ་བས་དཔྲལ་དབྱིངས་སུ་གཟིངས་པ་མི་རོ་ཆོམ་ཆོམ་དུ་ཟ་བའི་སྤྱི་བོར་སྤྱང་
མོ་ཁ་གདངས་པས་ང་རོ་སྒྲོག་པ། གཡས་རལ་གྲི་ནམ་མཁར་འཕྱར་ཞིང་གཡོན་
རྩེ་གསུམ་དང་རྒྱུ་ཞགས་ཐོགས་པ་མི་ལྤགས་རློན་པ་གྱོན་ནས་རོ་ལངས་མགོ་དགུ་
ལ་བཞོན་པ་ཀེང་རུས་གྲངས་མེད་པས་བསྐོར་ཞིང་། ཕྱོགས་བཅུའི་གྲོགས་ཀྱི་
གཤེད་མ་ཆེན་པོ་བྱེད་པ། རྒྱབ་གཡོན་གྱི་མཚམས་སུ་བདུད་མོ་ཤནྟི་རོ་ཟན་མ་
དུད་ཁ་རབ་ཏུ་ཁྲོས་ཤིང་མི་སྡུག་འཇིགས་སུ་རུང་བ་བྱ་རྒོད་ཀྱི་གདོང་པ་ཅན་
མཆེ་གཙིགས་སྤྱན་དམར་ཁྲག་གི་རལ་པ་སྤྲུག་ཅིང་ནུ་མ་འཕྱང་བ། ཕྱག་གཡས་
རྒྱུ་ཞགས་དང་དགྲ་སྟ་འཕྱར་ཞིང་། གཡོན་ཙིཏྟ་བསྣམས་ནས་ལྕགས་སྤྱང་མགོ་
དགུ་ལ་བཞོན་པ། དགྲ་བགེགས་མ་ལུས་སྐད་ཅིག་ལ་བསྒྲིལ་བ། གཡོན་མདུན་
གྱི་མཚམས་སུ་སྲོག་བདག་ཧབ་སེ་དུག་ཧ་ལའི་མདོག་ལྟར་གནག་པ་རབ་ཁྲོས་
འཇིགས་རུང་ཞལ་གཅིག་པ། སྤྱི་བོར་ཁྲའི་མགོ་བོར་ཆེར་རྒོད་པ་ཕྱག་བཞིའི་
དང་པོ་གཉིས་མདུང་དང་དུག་རྐྱལ་འོག་མ་གཉིས་མི་མགོ་རློན་པ་དང་ཕུར་པ་
ཐོགས་ནས་དྲེད་མོ་མགོ་དགུ་ལ་བཞོན་པ་དམ་ཉམས་ཐམས་ཅད་ཀྱི་གཤེད་མར་
གྱུར། དེ་ཐམས་ཅད་ཀྱང་ཉི་མ་འབུམ་གྱི་གཟི་འོད་ལྟར་འབར་བ། ཁྲོ་གཏུམ་
རྔམ་འཇིགས་མ་རུངས་པ། སྙིང་རྗེ་མེད་ཅིང་གསོད་ལ་དགའ་བ། མིའི་ཤ་
ཁྲག་ལ་དགའ་ཞིང་གསུར་ཆེན་གྱི་དྲི་ཚོར་བ་ཙམ་གྱི་རྐན་ སྡེབ་ [རྡེབ] ཅིང་
བཟོད་རླགས་མེད་པ་སྐད་ཅིག་རེ་རེ་ལའང་སྤྲུལ་པ་དང་། ཡང་སྤྲུལ། ཉིང་



292
༄༅བདུད་རྩི་སྨན་གྱི་མདོ་ཆོག
སྤྲུལ་ཕོ་ཉ་ཉི་ཟེར་གྱི་རྡུལ་གྱི་གྲངས་ལས་འདས་པ་ཕྱོགས་བཅུར་འགྱེད་ནུས་པ།
ཁམས་གསུམ་སྲིད་གསུམ་ ཐམས་ཅད་ཉུལ་ཞིང་ལེགས་ཉེས་ཀྱི་སྟངས་འཛིན་
དམ་ཚིག་གི་རྗེས་གཅོད། བསྟན་དགྲ་གདུག་པ་ཐམས་ཅད་ཐལ་བའི་རྡུལ་དུ་
བརླག་པར་བྱེད་ཅིང་རྣལ་འབྱོར་སྒྲུབ་པ་པོ་ཡི་བཀའ་ཉན་གསུང་སྡོད་ཅི་བཅོལ་
ལས་ཀྱི་ཕོ་ཉ་ཐོགས་རྡུགས་མེད་པར་གྱུར། བདག་ཉིད་ཡི་དམ་དུ་གསལ་བའི་
ཐུགས་ཀའི་ས་བོན་དང་མདུན་བསྐྱེད་གཙོ་འཁོར་རྣམས་ཀྱི་གནས་གསུམ་ནས་
འདི་ཚོར་འཕྲོས་པས་རང་རང་གི་གནས་ནས་སྔོན་གྱི་དམ་ཚིག་རྗེས་སུ་དྲན་པའི་
དབང་སྐད་ཅིག་ལ་གློག་འཁྱུད་[འཁྱུག]པ་ལྟར་གཤེགས་ཤིང་སྤྱན་དྲངས་པར་
གྱུར་པ་བསམ་ལ་གསུར་ཆེན་གྱི་དུད་པ་བཏང་རོལ་མོ་དང་བཅས་གདུང་བའི་དབྱངས་ཀྱིས་སྤྱན་དྲངས་
པ་ནི། ཧཱུཾ་ཧཱུཾ། དད་པ་དང་ནི་དམ་ཚིག་གི། ཚུར་གཤེགས་བཀའ་བསྲུང་སྤྱན་
འདྲེན་ནོ།། སྟོབས་ལྡན་སྡེ་དགུ་འཁོར་དང་བཅས།། མཆོད་པའི་གནས་འདིར་
གཤེགས་སུ་གསོལ།། ས་མ་ཡ་ཛ༔ ཛ༔ ཧཱུྃ།། དུར་ཁྲོད་རབ་འཇིགས་གཞལ་
ཡས་འདིར།། ཤ་ཁྲག་རྒྱ་མཚོ་འཁྱིལ་བའི་ཀློང་།། བསྟན་བཤིག་མ་རུང་བསྒྲལ་
བའི་སྟེང་།། བཀའ་སྲུང་འཁོར་བཅས་བཞུགས་སུ་གསོལ།། ས་མ་ཡ་ཧཱུཾ། ཧཱུྃ།།
སངས་རྒྱས་བསྟན་པ་བསྲུང་བའི་མཐུ་རྩལ་ཅན།། འཇིག་རྟེན་འདས་ ཀྱང་
འཁོར་བའི་ཆ་ལུགས་འཛིན།། དུས་ལ་མི་འདའ་དམ་ཉམས་སྙིང་འབྱིན་པ།།
དོན་དམ་ཆོས་སྐྱོང་རྣམས་ལ་ཕྱག་འཚལ་བསྟོད།། ཨ་ཏི་སུ་ཧོ༔ ཧཱུྃ།། ཞིང་
བཅུ་བསྒྲལ་བའི་ཁྲག་རྣམས་མཚོ་ཆེན་འཁྱིལ།། དབང་པོ་རྣམ་ལྔའི་མེ་ཏོག་
བཅལ་དུ་བཀྲམ།། གསུར་ཆེན་བདུག་སྤོས་དུད་པ་སྤྲིན་ལྟར་གཏིབས།། ཞུ་
ཆེན་སྣང་གསལ་མར་མེ་ཉི་བས་[མས]གསལ།། རྡོ་རྗེ་དྲི་ཆུས་བྱུགས་པའི་རྫིང་
བུས་མཛེས།། དོན་སྙིང་ཤ་རུས་ཞལ་ཟས་རི་ལྟར་སྤུངས།། ཐོད་ཏ་རྐང་གླིང་
རོལ་མོ་འབྲུག་ལྟར་སྒྲོག རང་རང་མཐུན་པའི་དམ་རྫས་མ་ཚང་མེད།། སྨན་
རག་གཏོར་ཚོགས་སྤྱན་གཟིགས་ལོངས་སྤྱོད་རྣམས།། གཟུགས་སྒྲ་དྲི་རོ་རེག་བྱ་
བདེ་བའི་མཆོག བཀའ་བསྲུང་དྲག་པོ་འཁོར་དང་བཅས་ལ་འབུལ།། མངོན་



༄༅གཡུ་ཐོག་བཀའ་སྲུང་ཞང་བློན་དྲག་པོ་སྡེ་དགུའི་འཕྲིན་ལས་གནམ་ལྕགས་འཁོར་ལོ། 293
སྤྱོད་དྲག་པོའི་འཕྲིན་ལས་མྱུར་དུ་སྒྲུབས།། རང་རང་རྩ་སྔགས་ཤམ་བུ་རུ། མི་ཧ་གུ་རུ༎
མུམ་ལམ།། མ་ཧཱ་ཀ་ལ།། ཨེ་ཀ་ཙ་ཏི།། ཀེ་ཏ་ཀེ་ཏ། ཌཀྐི་ནི༎ ཡཀ་ཙིཏྟ།།
བཛྲ་ས་དུ་(ཏུ་)ས་མ་ཡ། རཀྵ་ར་ཛ་དུནྟི་ཙིཏྟ་ཀཱ་ལ་ཤནི་བམ་ཅན་སྦྱོ།།
དྷརྨ་ས་པ་རི་ཝཱ་ར། བྷུ་མི་པྲ་ཏི་ཨགྷཾནས། ། ཤཔྟའི་བར་དང་ར་པོ་རྣམ། | ས་མ་ཡེ་
ཧཱུྃ་གི་བར། ། མ་ཧཱ་སརྦ་པཉྩ་སོགས་བདུད་རྩི་མ་ཧཱ་རཀྟ་མ་ཧཱ་བ་ལིང་ཏ། དགྲ་བོའིམ་
ཧཱ་མམ་ས་རཀྟ་ཀ་ནི་ཏྟི།། ཁ་ཁ་ཁཱ་ཧི་ཁཱ་ཧི། སརྦ་ཤ་ཏུཾ་ཨི་དམ་གྲོ རྣ་སཱཧཱ།
སརྦ་སྡུ་ཙ་བོ་དྷི་ཙིཏྟ་གྷ་ན་གུ་ཡེ་ཧེ་
དེ་ནས་ཁྱད་པར་གྱི་མཆོད་པ་ནི་བྲུབ་ཁུང་དུ་དགྲ་བོ་གསལ་བཏབ་ལ། དབྱངས་ཀྱི་ང་རོས་འདི་
སྐད་དོ།། ཧཱུྃ། དམ་ཉམས་དགྲ་བོ་མ་རུངས་ལས་ངན་འདི། གཟུགས་ཕུང་
མཆོད་པར་འབུལ་གྱིས་བཞེས་སུ་གསོལ།། ཕྱི་ཡི་དབང་པོ་རྣམ་ལྔ་མཆོད་པར་
བཞེས།། ནང་གི་དོན་སྙིང་རྣམ་ལྔ་མཆོད་པར་བཞེས།། གསང་བའི་བླ་ཚེ་སྲོག་
དབུགས་མཆོད་པར་བཞེས།། ཀླད་རུས་རྐང་དང་ཁོང་ཁྲག་མཆོད་པར་བཞེས།།
རི་རབ་སྐུར་བཞེངས་གནམ་སའི་ཞལ་ཕྱེས་ལ། གངས་དཀར་མཆེ་གཙིགས་
གློག་དམར་ལྗགས་ཁྱོངས་ཤིག སྟོང་གསུམ་མིད་པར་དགྲ་བགེགས་མ་ལུས་
བཏབ།། འདོད་ཆགས་ཁྲག་ལ་ལྕིབས་ཅིབ་དགྱེས་པར་རོལ།། ཞེ་སྡང་རུས་ལ་
ཁྲུམ་ཁྲུམ་དགྱེས་པར་རོལ།། གཏི་མུག་ཤ་ལ་ཆེམ་ཆེམ་དགྱེས་པར་རོལ།། ཞལ་
དང་མགུལ་དུ་བཏང རོ་ཁ་རམ་ཁཱ་ཧི། རིངས་པར་བཞེས་ཤིག་རོལ་ཞིག་ཁཱ་ཧི།
གནོད་སྦྱིན་རྡོ་རྗེ་༌༌༌དུལ་ཞལ་ལ་ཁ་རམ་ཁཱ་ཧི།། རིངས་པར་བཞེས་ཤིག་
རོལ་ཞིག་ཁཱ་ཧི།། མ་གཅིག་ཨེ་ཀ་ཙ་ཏིའི་ཞལ་ལ་ཁ་རམ་ཁཱ་ཧི། གཟའ་བདུད་
ར་ཧུ་ལའི་ཞལ་ལ་ཁ་རམ་ཁཱ་ཧི། མཁའ་འགྲོ་ལྕེ་སྤྱང་མཆུ་དམར་ཞལ་ལ་ཁ་རམ་
ཁཱ་ཧི།། གནོད་སྦྱིན་བཤན་པ་དམར་ནག་ཞལ་ལ་ཁ་རམ་ཁཱ་ཧི། དམ་ཅན་སྲོག་
གི་སྤུ་གྲིའི་ཞལ་ལ་ཁ་རམ་ཁཱ་ཧི།། སྲིན་པོ་རོ་ལངས་འཇིགས་བྱེད་ཞལ་ལ་ཁ་རམ་
ཁཱ་ཧི། བདུད་མོ་རོ་ཟན་ནག་མོའི་ཞལ་ལ་ཁ་རམ་ཁཱ་ཧི། ལས་མཁན་ཧབ་སེ་
ཆེན་མོའི་ཞལ་ལ་ཁ་རམ་ཁཱ་ཧི། ལོ་དང་ཟླ་བར་མ་བཞག་མྱུར་དུ་སོད།། ཞག་



294
༄༅།།བདུད་རྩི་སྨན་གྱི་མདོ་ཆོག་
དང་ཟ་མར་མ་འགྱངས་མྱུར་དུ་སོད། འགོ་བའི་ལྷ་ལྔ་སྐྱོབས་པའི་སྨན་ལྔ་ཕྲོལ།།
ཟ་འདྲེ་ཤི་གཤེད་གནོད་པའི་བདུད་དང་སྤྲོད།། དམ་ཉམས་ཕ་ཚན་ནང་དམེ་
ཤི་འཛིངས་ཐོངས།། ངུ་འབོད་རྣམ་འདེབས་བྲང་ཆེན་བརྡུང་དུ་ཆུག གློ་བུར་
རིམས་ནད་དྲག་པོ་ཆར་ལྟར་ཕོབས།། སྙིང་དུ་སྡུག་པའི་ཆུང་མ་མལ་དུ་སོད།།
ཡིད་ལ་ བརྩེ་ བའི་བུ་ཆུང་ པང་ ནས་ ཕྲོགས།། བརྩེགས་ པའི་ མཁར་ བཤིག་
བསགས་པའི་ནོར་རྫས་གཏོར།། བཏབ་པའི་ལོ་མ་འབྲུ་ཐན་སད་སེར་ཐོངས།།
ཟ་བའི་ཟས་ལ་མུ་གེའི་སྐལ་པ་ཁྱེར།། མཛའ་བའི་གཉེན་སྲོལ་ལྷ་ཡི་དམུ་ཐག་
ཆོད།། རླུང་མཁྲིས་བད་ཀན་འདུ་བ་ཁོང་ནས་དཀྲུགས།། ཁོང་ཁྲག་ཐང་ལ་
སྐྱུག་ཅིང་འཆི་རུ་ཆུག སྨྱོ་འབོག་བརྒྱལ་དང་ མཛེ་འབྲས་ གག་ལྷོག་ཐོངས།།
བརྒྱད་ཅུ་རྩ་གཅིག་ལྟས་ངན་ཆར་ལྟར་ཕོབ།། གསུམ་བརྒྱ་དྲུག་ཅུའི་ཡེ་འདྲོག་
མ་ལུས་ཐོངས།། བདུན་བརྒྱ་ཉི་ཤུའི་གློ་བུར་སྟབས་ཉེས་ཐོངས།། རྣམ་བརྒྱུད་
དུས་མིན་འཆི་བས་དམ་ཉམས་སོད།། སྟོང་ཕྲག་བརྒྱད་ཅུའི་བགེགས་ཀྱི་ཕོ་བྲང་
ཐོབ།། གནམ་གྱི་འཇུ་ཐག་སྟེང་ནས་མྱུར་དུ་ཆོད། ས་ཡི་རྟེན་ཕུར་འོག་ ཏུ་
དྲུངས་ནས་ཕྱུངས།། ཁ་ལྕེ་བསོད་ནམས་ཟ་ཐང་མཐའ་ནས་བསྡུས།། རྒན་
རིམས་སྡོང་རྒན་འགྱེལ་ལྟར་ཡས་ནས་སོད།། གཞོན་རིམས་མེ་ཏོག་སྐམ་ལྟར་
མས་ནས་སོད། དར་མ་དགྲ་ལ་ཕོབ་བཞིན་བར་དུ་སོད།། ཕོ་རྒྱུད་མེ་ལ་ཆུ་
བཞིན་འཆི་རུ་བཅུག མོ་རབས་རྩ་ལ་ཟོར་བཞིན་འཆི་རུ་ཆུག བན་བོན་སྒོ་ང་
བརྡབས་བཞིན་ འཆི་ རུ་ ཆུག ཤི་ རྒབ་ ནགས་ ལ་ མེ་ བཞིན་ འཆེད་ དུ་ ཆུག
གསོན་རྒྱབ་རྩ་རུལ་ཤིང་ལྟར་འཕེལ་མ་འཇུག ཕ་མ་ལ་སྤུན་ཞང་ཚ་སོ་སོར་
སོད།། བུ་དང་ཚ་བོ་ཡང་ཚའི་རིགས་རྒྱུད་བསྐུམས།། བདུན་བརྒྱུད་རྩད་ཆོད་
ཐལ་བ་རླུང་ལ་བསྐུར།། སྔོན་གྱི་རྒྱལ་བ་རིགས་འདུས་བཀའ་མ་བཅག ཕྱི་
རབས་སྔགས་འཆང་དམ་ལྡན་བསྟན་པ་བསྲུངས།། ད་ལྟ་རིག་འཛིན་བདག་གི་
ངག་མ་དཀྲལ།། ཐུགས་དམ་ཞལ་བཞེས་གཉེན་པོ་དྲན་མཛོད་ལ། བཅོལ་
བའི་འཕྲིན་ལས་མྱུར་དུ་གྲུབ་པར་མཛོད།། ཅེས་བཏབ་དེ་ནས་བསྟོད་བསྙེན་སྒྲུབ།། རྗོད་



༄༅།གཡུ་ཐོག་བཀའ་སྲུང་ཞང་བློན་དྲག་པོ་སྡེ་དགུའི་འཕྲིན་ལས་གནམ་ལྕགས་འཁོར་ལོ། 295
རྦད་བསད་པའི་ལས་ཁ་བསྒྱུར།། བསྐུལ་ཞིང་དམ་ལ་གནས་པར་བྱ།། གདུང་བའི་ཡིད་དང་སྙན་པའི་
དབྱངས།། རོལ་མོར་བཅས་ལ་འདི་སྐད་དོ།། ཧཱུྃ། ཆོས་ཀྱི་དབྱིངས་ནས་འགགས་མེད་
སྐུར་བསྟན་པ།། རྡོ་རྗེ་བདུད་འདུལ་གནོད་སྦྱིན་ཆེན་མོའི་སྐུ། འཇིགས་རུང་
མཐིང་ནག་ཞལ་གཅིག་ཕྱག་གཉིས་བརྗིད།། ནོར་བུ་གྲི་གུག་ཐོད་པ་དགྲ་སྙིང་
རྣམས།། དར་ནག་བེར་གསོལ་མི་མགོའི་ཕྲེང་བས་བརྒྱན། ཙན་དན་བེང་
གཙུགས་རྟ་ནག་རྟིང་དཀར་བཅིབས།། བསྟན་པ་གཉེར་སྲུངས་བཀའ་ཡི་བྱ་ར་
མཛོད།། ཆོས་སྐྱོང་ཡོངས་ཀྱི་རྗེ་ལ་ཕྱག་འཚལ་བསྟོད།། བྷོ། མ་གཅིག་དཔལ་
ལྡན་ཨེ་ཀ་ཙ་ཏི་མ།། མཐིང་ནག་རབ་ཁྲོས་སྤྱན་གསུམ་མཆེ་བཞི་གཙིགས།། ཁྲོ་
མོའི་ཆས་རྫོགས་ཕྱག་གཉིས་གྲི་ཐོད་འཛིན།། དྲེའུ་བཞོན་ཞིང་མཚོན་དྲུབ་ནད་
རྐྱལ་བཏགས།། སྙན་གཡས་སེང་ཆེན་གཡོན་པ་སྒྲུག་ནག་འཕྱོ།། སྤྱི་བོར་ཟླ་
ཚེས་ལྟེ་བར་ཉི་མས་བརྒྱན།། མེ་རླུང་འཚུབ་མའི་དབུས་ན་དགྲ་བགེགས་སྒྲོལ།།
དམ་ལྡན་བུ་བཞིན་སྐྱོངས་ལ་ཕྱག་འཚལ་བསྟོད།། ཧཱུྃ།། བསྟན་བསྲུང་ཁྱབ་
འཇུག་ཆེན་པོ་རཱ་ཧུ་ལ། དུད་ཁ་རབ་ཁྲོས་སྐུ་སྨད་སྦྲུལ་མཇུག་འཁྱིལ།། དབུ་
དགུའི་གཙུག་ན་བྱ་རོག་མགོ་ཡིས་བརྒྱན།། གཡོན་པ་སྦྲུལ་ཞགས་རྭ་ཡི་མདའ་
གཞུ་འཛིན།། མགོ་ལུས་མིག་གང་སྤྲིན་བཞོན་ཀུན་ཏུ་ཉུལ།། སྡེ་བརྒྱད་བྲན་
ཁོལ་མཐུ་སྟོབས་རྫུ་འཕྲུལ་བདག དམ་ ལྡན་སྐྱོང་ཞིང་དམ་ཉམས་སྲོག་རྩ་
གཅོད།། དྲག་པོའི་གཙོ་བོ་ཁྱོད་ལ་ཕྱག་འཚལ་བསྟོད།། ཧཱུྃ།། གནས་དང་ཡུལ་
གྱི་ཤ་ཟ་མཁའ་འགྲོའི་གཙོ། རབ་འཇིགས་དམར་མོ་ལྕེ་སྤྱང་མགོ་དགུ་མ།།
ཁྲག་རལ་སྤྲུགས་པས་སྟོང་གསུམ་ནད་ཀྱི་འགེངས།། གཅེར་བུ་བརྒྱན་མེད་ནུ་མ་
ཐུར་དུ་འཕྱངས། ཕྱག་བཞི་དང་པོ་གྲི་གུག་ཐོད་ཁྲག་གདེངས།། འོག་གཉིས་
དགྲ་ཟོར་རྒྱུ་ཞགས་མི་མགོ་འཕྱར།། དུར་བྱ་མགོ་དགུ་བཞོན་ནས་དུར་ཁྲོད་
ཉུལ།། དམ་ཉམས་རྩད་གཅོད་གཙོ་མོར་ཕྱག་འཚལ་བསྟོད།། ཧཱུྃ། གནོད་
སྦྱིན་བཤན་དམར་དམ་ཉམས་སྲོག་གཅོད་གཙོ།། མཚལ་མདོག་ སྟག་གདོང་
ཟངས་གྲི་དགྲ་སྙིང་གདེངས།། རྒྱུ་མ་ཟ་ཞིང་སྙིང་ཕྲེང་ག་ ཤར་གྱོན།། གཡུ་



296
༄༅བདུད་རྩི་སྨན་གྱི་མདོ་ཆོག
འབྲུག་བཞོན་ནས་སྐད་ཅིག་སྟོང་ཁམས་བསྐོར།། རང་འདྲའི་སྤྲུལ་པ་དཔག་
མེད་ཕྱོགས་ བཅུར་ འགྱེད།། ཉིན་ བཞིན་ དྲེགས་ པ་ ཕོ་ རྒྱུད་ བྲན་ དུ་ འཁོལ།།
མཚན་བཞིན་མོ་རྒྱུད་ཐམས་ཅད་དབང་དུ་སྡུད།། བཀའ་འདས་གཤེད་མ་ཁྱོད་
ལ་ཕྱག་འཚལ་བསྟོད།། ཧཱུྃ། བཀའ་བསྲུང་དམ་ཅན་སྲོག་གི་སྤུ་གྲི་ནི།། མཐིང་
ནག་རབ་ཁྲོས་འཇིགས་རུང་རྔམ་པའི་ཞལ།། སྤྱན་དམར་སྨིན་མ་སྐྲ་སེར་གྱེན་
དུ་འབར། ལྕགས་ཀྱུ་སྤུ་གྲི་དགྲ་བོའི་གློ་སྙིང་བསྣམས།། དར་ནག་བེར་གསོལ་
མི་ མགོའི་ ཕྲེང་ བས་ བརྒྱན།། སེང་གེ་ བཞོན་ནས་ སྟོང་ ཁམས་ ཀུན་ ཏུ་ཉུལ།།
སྤྲུལ་པ་ཡང་སྤྲུལ་དགྲ་སྲོག་ཆུ་བཞིན་འཐུང༌།། བཟློག་མེད་འགྲས་ཕུང་ནག་
པོར་ཕྱག་འཚལ་བསྟོད།། ཧཱུྃ། སྲིན་པོའི་རྒྱལ་པོ་དགྲ་དུར་འཇིགས་བྱེད་ནི།།
དམར་ནག་རབ་འཇིགས་ཁྲོ་གཏུམ་སྲིན་པོའི་ཞལ།། མཆེ་བ་བྲང་སླེབས་མི་རོ་
ཞལ་དུ་གསོལ།། སྤྱི་བོར་སྤྱང་མོ་ཁ་གདངས་ངོ་རོ་སྒྲོག རལ་གྲི་རྩེ་གསུམ་རྒྱུ་
ཞགས་ནམ་མཁར་འཕྱར།། མི་ལྤགས་གྱོན་ནས་རོ་ལངས་ མགོ་དགུ་བཞོན།།
འཁོར་དུ་ཀེང་རུས་གར་བྱེད་རྒོད་པས་བསྐོར།། དམ་ཉམས་རྩད་གཅོད་གཙོ་ལ་
ཕྱག་འཚལ་བསྟོད། ཧཱུཾ། ཤནྟི་རོ་ཟན་བདུད་མོ་བྱ་རྒོད་མགོ། དུད་མདོག་
མཆེ་གཙིགས་ཁྲག་རལ་ཕྱོགས་བཅུར་སྤྲུག མི་གདུག་ནུ་མ་བྲང་གི་ངོས་ལ་
འཆང་།། གཅེར་བུ་མི་ལྤགས་སྙིང་ཕྲེང་ག་ཤར་གྱོན།། གཡས་གཡོན་རྒྱུ་ཞགས་
དགྲ་ སྟ་ དགྲ་ སྙིང་འཕྱར།། སྤྱང་མོ་མགོ་དགུ་ བཞོན་ནས་ སྟོང་ གསུམ་ཉུལ།
སྐད་ཅིག་རེ་ལ་དགྲ་སྲོག་འབུམ་འབུམ་གཅོད།། རྣལ་འབྱོར་སྲུང་མའི་གཙོ་མོ་
ཁྱོད་ལ་བསྟོད། ཧཱུཾ། རྒྱལ་བའི་བསྟན་བསྲུང་ལས་མཁན་དགྲ་བོའི་གཤེད།།
སྲོག་བདག་ཧབ་སེ་ཧ་ལ་ནག་པོའི་མདོག། རབ་འཇིགས་ཁྲོ་ཞལ་གཙུག་ན་ཁ་
མགོ་རྒོད།། མཆེ་གཙིགས་དུག་རླངས་ན་བུན་དགྲ་བོ་གསོད།། ཕྱག་བཞི་དང༌
པོ་མདུང་དར་དུག་རྐྱལ་བསྣམས།། འོག་མ་ཕུར་བུ་དམ་ཉམས་མགོ་རློན་ཟ།།
དྲེད་མོ་མགོ་དགུ་ཆིབས་ནས་སྟོང་ཁམས་ཉུལ།། རྣལ་འབྱོར་གྲོགས་མཛད་དགྲ་
གཤེད་ཕྱག་ཚལ་[འཚལ]བསྟོད།། ཧཱུྃ། ཀུན་འདུས་རྒྱལ་བ་བླ་མའི་སྤྱན་སྔ་རུ།།



༄༅།གཡུ་ཐོག་བཀའ་སྲུང་ཞང་བློན་དྲག་པོ་སྡེ་དགུའི་འཕྲིན་ལས་གནམ་ལྕགས་འཁོར་ལོ། 297
ཁས་བླངས་དམ་བཅས་སྲོག་གི་སྙིང་པོ་ཕུལ།། བསྒྲུབ་པའི་སྐུ་དགྲ་བསྒྲལ་བའི་
མནའ་ཕུལ་བ། དམ་ཅན་བཀའ་བསྲུངས་སྡེ་དགུ་འཁོར་དང་བཅས།། སྔོན་
གྱི་དམ་ཚིག་གཉེན་པོ་དྲན་མཛོད་ལ།། རང་རང་མཐུན་པའི་དམ་རྫས་མཆོད་
པ་བཞེས། བོས་པའི་དུས་སུ་མ་ཐོགས་མྱུར་དུ་བྱོན།། རྦད་ཆེ་། ཚེ]སྔགས་པའི་
ལས་རྣམས་མྱུར་དུ་བསྒྲུབས།། ཅེས་བསྟོད། །
བསྙེན་པ་བྱ་བ་ནི། གཙོ་འཁོར་ཐམས་ཅད་ཀྱི་ཐུགས་ཀར་ཉི་མའི་དཀྱིལ་འཁོར་
རེ་རེའི་དབུས་སུ། གཙོ་བོ་ལ་ཧཱུཾ། ཨེ་ཀ་ཙ་ཏི་ལ་མམ། གཟའ་ལ་ར། ཅེ་སྤྱང་
མ་ལ་ཧི། བཤན་དམར་ལ་ཀྵ། དམ་ཅན་ལ་ཏྲི། སྲིན་པོ་ལ་ར། བདུད་མོ་ལ་
དུན། སྲོག་བདག་ལ་ཤམ་རྣམས་ཀྱི་མཐར་རང་རང་གི་སྲོག་སྔགས་ཀྱི་བསྐོར་བ་
སྔགས་དང་ས་བོན་ཐམས་ཅད་རང་རང་གི་མདོག་མཚུངས་སུ་གསལ་བ། རང་
ཡི་དམ་དུ་གསལ་བའི་ཐུགས་ཀའི་ས་བོན་ལས་འོད་འཕྲོས་ཞང་བློན་གྱི་ཐུགས་
ཀའི་སྲོག་སྙིང་ལ་ཕོག་པས་ཐུགས་རྒྱུད་བསྐུལ། ཞང་བློན་གྱི་ཐུགས་སྲོག་ལས་
འོད་འཕྲོས་འཁོར་རྣམས་ཀྱི་སྲོག་སྙིང་ལ་ཕོག་པས་རྒྱུད་བསྐུལ། འཁོར་ཐམས་
ཅད་བདག་གི་དབང་དུ་འདུས་ཤིང་བཀའ་ཉན་པར་གྱུར་པར་བསམ། ཨོཾ་མ་ཧཱ་
ཀཱ་ལ་ཡཀྵ་ཙིཏྟ་ཧཱུྃ་ཕཊ།། རཏྣ་སིདྡྷ་ཧཱུྃ།། ཞང་བློན་གྱིའོ།། ཨོཾ་ཨེ་ཀ་ཙ་ཏི་མ་མ་རུ་ལུ་
རུ་ལུ་མཾ་ཧཱུཾ་ཧཱུཾ། མ་མོའི་འོ།། ཨོ་ཀེ་ཏ་ཀེ་ཏ་སྭཱཧཱ།། རཱ་ཧུ་ལ་ས་མ་ཧཱུྃ།། ཁྱབ་མཇུག་
གིའོ།། ཌཀྐི་ནི་ཙིཏྟ་རཀྟ་ས་མ་ཡ་ཧྲིང་ཧྲིང་ཛ༔ ཅེ་སྤྱང་མའོ།། ཡཀྵ་ཙིཏྟ་མ་ཧཱ་རུ་ཏྲ་མཱ་
ར་ཡ་ཧཱུྃ་ཕཊ།། བཤན་དམར་གྱིའོ།། བཛྲ་སཱ་དྷུ་ས་མ་ཡ་ཨ་མུ་ཀ་མ་ར་ཡ་ཧཱུྃ་ཕཊ།།
དམ་ཅན་གྱིའོ།། རཀྵ་རཀྟ་རཱཛ་ས་མ་ཡ་དགྲ་བོའི་སྲོག་ལ་ཧུར་ཐུམ་ཛ༔ སྲིན་པོའི་འོ།།
དུནྟི་ཙིཏྟ་ཀཱ་ལ་དགྲ་བོ་ཐུམ་རིལ་མ་ར་ཡ་རྦད།། རོ་ཟན་མའི་འོ། ཏྲི་ཤམ་རྦད་སྦྱོ་
གིང་ཀ་ར་དགྲ་བོའི་སྲོག་ལ་ཧབ་ཧབ།། ལས་མཁན་ཧབ་སེའི་འོ།། དེ་ལྟར་གཙོ་བོ་ལ་འབུམ་
ཚོ་གསུམ། གཞན་རྣམས་ལ་རེ་རེ་ནི་བསྙེན་པའོ།།་
བསྒྲུབ་པ་ནི་གཞུང་དུ།། སྒྲུབ་དུས་དབེན་པའི་གནས་མཆོག་ཏུ།། སྐུ་རྟེན་དར་
ནག་མ་ཉམས་ལ།། དྲི་ཁྲག་ཚོན་སྦྱནརང་རང་གི།། སྐུ་གཟུགས་བྲིས་པའི་ཕྱིར་



298
༄༅།བདུད་རྩི་སྨན་གྱི་མདོ་ཆོག
དར་ནི།། རབ་གནས་མངའ་གསོལ་བྱས་པ་བཀྲམ།། གསུང་རྟེན་ཐོད་རྔ་མི་
རྐང་དུང་།། གསང་ བའི་ རྔ་ སོགས་ རོལ་མོ་བསགས།། ཐུགས་ རྟེན་ གྲི་ རྒོད་
གསང་བའི་སྙིང༌།། རྩ་ གསུམ་ མ་ ཉམས་ནང་ཉིད་དུ༎ མཐིང་ཤོག་དག་ལ་
གསེར་དངུལ་གྱིས། སྲོག་སྔགས་བྲིས་ལ་གཞུག་བྱས་ནས།། མ་ཉམས་སྒྲོ་སྒྲོན་
མདའ་དར་ལ།། དར་ནག་གཏུམ་ལ་གདགས་པར་བྱ།། བླ་རྡོ་ཕ་ཝང་ལོང་བུ་
ལ།། གསེར་གྱི་ཧཱུྃ་ཏྲི་བྲིས་པ་དང༌།། དངུལ་གྱི་མོ་ཁབ་ཟབ་སྐུད་བཅས།། སྲོག་
སྔགས་བྲིས་པ་དར་སྣས་བཏུམས།། ག་འུར་བཅུག་ལ་མ་ཕྲལ་བཅང་། འདི་ཡི་
མི་འབྲལ་གྲིབ་ལྟར་འགྲོག གཞན་ཡང་རྟ་ནག་གཡག་ནག་དང་།། ཁྱི་ནག་བྱ་
ནག་ར་ལུག་ནག གསོན་པོའི་རྟེན་འཛུག་མ་གྲུབ་ན།། གསོབ་དབུལ་ཡང་ན་
བྲིས་པའང་རུང་།། སྨྱུགས་ཚགས་དར་སྣས་བརྒྱན་པ་གཞུག རྟ་གཏོར་རྟེན་
གཏོར་ཐུན་གཏོར་དང༌།། མཆོད་རྫས་ཅི་འབྱོར་བཤམས་པར་བྱ།། ཞེས་པའི་
བར་ཚོགས་པར་བཤམས་ལ།། རང་གི་ཐུགས་སྲོག་གི་འོད་ཀྱི་དམ་ཅན་འཁོར་
བཅས་ཀྱི་སྲོག་སྙིང་དྲངས་ནས་རང་གི་ཐུགས་སྲོག་ལ་བསྡུས་པས་དབང་དུ་
འདུས་པར་བསམ་ལ།། དེ་ཡང་གཞུང་དུ་སྔགས་རྣམས་དྲིལ་ལ་བཟླས་པར་བྱ།།
གྲངས་ཚད་འབུམ་ཕྲག་གསུམ་ཡིན་ནོ།། ཞེས་གསུངས་པས།། ཨོཾ་མ་ཧཱ་ཀ་ལ་
ཡཀྵ་བཛྲ་ཙིཏྟ་ཨེ་ཀ་ཙ་ཏི་མ་མ་རུ་ལུ་མམ་ཀེ་ཏ་ཀེ་ཏ་རཱ་ཧུ་ལ།། ཌཱཀྐི་ནི་ཙིཏྟ་
རཀྟ། ཡཀྵ་ཙིཏྟ་མ་ཧཱ་རུ་ཏྲ། བཛྲ་ས་དྷུ་ས་མ་ཡ།། རཀྵ་རཀྟ་རཱ་ཛཱ།། དུནྟི་
ཙིཏྟ་ཀཱ་ལ་ཏྲི་ཤམ།། རྦད་བྷོ་གིང་ཀ་ར་ཧབ་ཧབ་ས་མ་ཡ་ཛ༔ ཛ ཧྲིང་ཧྲིང་།།
ཅེས་འབུམ་ཕྲག་གསུམ་བཟླའོ།། གཏོར་འབུལ་ལ་ཧྲིང་ཕྱི་མའི་མཐར་ཨེ་དམ་བ་ལིཏྟ་སརྦ་པཉྩ་
ཨ་མྲྀ་ཏ་མ་ཧཱ་རཀྟ་ལ་ཁ་རམ་ཁཱ་ཧི།། དབང་བསྐུར་ལ་ཧྲིང་མཐར་ཨ་བྷི་ཥིཉྩ་ཧཱུྃ། འབོད་
པ་ལ་ནི་སྒྲུབ་སྔགས་དེ་ཉིད་རང་ངོ་།། རྦད་པ་ལ་ཛ ཧྲིང་བཞི་པོ་རེ་རེ་དོར་ནས་ཧྲིང་མཐར་རྦད་རྦད་སྦྱོ་
སྦྱོ་ཡཱ། བསད་པ་ལ་ཡའི་མཐར།། དགྲ་བགེགས་ཆེ་གེ་མོ་ལ་རྭ་ཡ་རྦད་སོད་ཧཱུྃ་ཕཊ།
ཅེས་སོ།། བསྲུང་བ་ལ་ཧྲིང་མཐར་བདག་གམ་ཡོན་བདག་ལ་བསྲུང་ཤིག་རཀྵ་སྭཱཧཱ།
བཟློག་པ་ལ་ཧྲིང་མཐར་གང་བཟློག་པར་འདོད་པ་ཆེ་གེ་མོ་མཱ་ར་ཡ་ཧཱུྃ་ཧཱུྃ་བཟློག་བསྒྱུར།།



༄༅གཡུ་ཐོག་བཀའ་སྲུང་ཞང་བློན་དྲག་པོ་སྡེ་དགུའི་འཕྲིན་ལས་གནམ་ལྕགས་འཁོར་ལོ། 299
ཅེས་སོ།། ཐུན་འཇུག་རྣམས་སུ་དམ་ཅན་སྡེ་དགུའི་གདངས་བསྐང་གདུག་པ་ཚར་གཅོད་ནོར་བུ་འོད་
འབར་ལ་འབད་དོ།། དེ་ལྟར་བསྙེན་སྒྲུབ་ལས་གསུམ་ གྱི་རྟགས་རྣམས་དང་། ལས་སྦྱོར་སྒྲུབ་པའི་
བཅའ་གཞི་དང་དམིགས་པ་སྔགས་ལ་སོགས་པ་ནི་བྱིན་རླབས་བླ་སྒྲུབ་ཀྱི་མཆོད་བསྟོད་བསྐུལ་གསུམ་སྤུ་
གྲི་དུག་ངར་ཞེས་པའི་ནང་དུ་ཞལ་གསལ་གསུངས་པ་ལ་སློབ་དཔོན་དགྱེས་པའི་གསུང་གི་གསང་བ་ལས་
རྟོགས་པར་བྱོས་ཤིག
མཐར་བསྟན་མ་བསྐྱང་བ་ནི་གཏོར་མ་ལ་རཀྟ་བྲན། དགུག་དབྱེ་བྱ་སླར་མེ་མར་བལྟམས། སྨན་
རཀ་སྒྲོན་བྱིན་གྱིས་བརླབ་ཅིང་དངོས་ལ་བསྐུལ་བ་ནི། ཨོཾ། ཀ་དག་ཀློང་བཞུགས་ཀུན་
འདུས་ རྒྱལ་ བའི་ ཚོགས།། ཨཱ༔ ཐུགས་ རྗེས་ ལོངས་ སྤྲུལ་ གང་ འདུལ་ སྐུར་
བཞེངས་ཤིག ཧཱུྃ། ཐུགས་ དམ་ གནད་ ནས་ བསྐུལ་ ལོ་ འགྲོ་ དོན་ མཛོད།།
ཧཱི༔ དུས་ལ་བབས་སོ་ལོག་རྟོགས་དགྲ་བགེགས་སྒྲོལ།། ཧཱུྃ།། བྷོ། དབུས་ནས་
རྡོ་རྗེ་བདུད་འདུལ་བཞེངས།། གནོད་སྦྱིན་ཀུན་གྱི་དེད་དཔོན་བསྐུལ། རྟ་
ནག་རླུང་གཤོག་མྱུར་དུ་སྐྱོད། གྲི་གུག་འབར་བས་དགྲ་སྲོག་གཅོད། གནོད་
སྦྱིན་དམག་ཚོགས་དགྲ་ལ་ཕོབས།། སྟེང་གི་མི་རབས་རྩད་ནས་ཆོད།། འོག་གི་
ནོར་ཕྱུགས་རླུང་ལ་བསྐུར།། དུས་ལ་བབ་བོ་ས་མ་ཡ།། ཤར་ནས་ཨེ་ཀ་ཙ་
ཏི་བཞེངས།། མ་མོ་ཀུན་གྱི་སྡེ་དཔོན་བསྐུལ།། དྲེའུ་རྟ་རླུང་གཤོག་མྱུར་དུ་སྐྱོད།
ནད་རྐྱལ་དགྲ་བོའི་ཡུལ་དུ་ཕོབས།། མ་མོའི་དམག་ཚོགས་དགྲ་སྲོག་གཅོད། །
སྟེང་གི་མི་རབས་རྩད་ནས་ཆོད།། འོག་གི་ནོར་ཕྱུགས་རླུང་ལ་བསྐུར།། དུས་ལ་
བབ་བོ་ས་མ་ཡ། ཧུ༎ སྦྱོ།། ལྷོ་ནས་གཟའ་བདུད་ཆེན་པོ་བཞེངས།། སྡེ་
བརྒྱད་ཀུན་གྱི་སྡེ་དཔོན་བསྐུལ།། སྤྲིན་ནག་རླུང་གཤོག་མྱུར་དུ་སྐྱོད།། སྦྲུལ་
ཞགས་རྭ་མདའ་དགྲ་ལ་རྒྱབ།། གཟའ་ཡི་དམག་ཚོགས་དགྲ་ལ་ཕོབས།། སྟེང་
གི་མི་རབས་རྩད་ནས་ཆོད།། འོག་གི་ནོར་ཕྱུགས་རླུང་ལ་བསྐུར།། དུས་ལ་བབ་
བོ་ས་མ་ཡ། ཧཱུྃ།། སྦྱོ།། ནུབ་ནས་ཅེ་སྤྱང་མཆུ་དམར་བཞེངས། ཁྲོ་མོ་ཀུན་གྱི་
སྡེ་དཔོན་བསྐུལ།། དུར་བྱ་རླུང་གཤོག་མྱུར་དུ་སྐྱོད། དགྲ་ཟོར་རྒྱུ་ཞགས་དགྲ་
སྲོག་གཅོད།། ཁྲོ་མོའི་དམག་ཚོགས་དགྲ་ལ་ཕོབས།། སྟེང་གི་མི་རབས་རྩད་
ནས་ཆོད།། འོག་གི་ནོར་ཕྱུགས་རླུང་ལ་བསྐུར།། དུས་ལ་བབ་བོ་ས་མ་ཡ།། ཧཱུྃ།



300
༄༅།བདུད་རྩི་སྨན་གྱི་མདོ་ཆོག
སྦྱོ།། བྱང་ནས་གནོད་སྦྱིན་བཤན་པ་དམར་པོ་བཞེངས།། བཤན་པ་ཀུན་གྱི་སྡེ་
དཔོན་བསྐུལ།། གཡུ་འབྲུག་རླུང་གཤོག་མྱུར་དུ་སྐྱོད།། ཟངས་གྲི་དམར་པོས་
དགྲ་སྲོག་ གཅོད།། བཤན་ པའི་དམག་ཚོགས་ དགྲ་ ལ་ ཕོབས།། སྟེང་ གི་ མི་
རབས་རྩད་ནས་ཆོད།། འོག་གི་ནོར་ཕྱུགས་རླུང་ལ་བསྐུར།། དུས་ལ་བབ་བོ་ས་
མ་ཡ།། ཤུ༎ སྦྱོ།། ཤར་ལྷོ་སྲོག་གི་སྤུ་གྲི་བཞེངས།། དམ་ཅན་ཀུན་གྱི་སྡེ་དཔོན་
བསྐུལ།། སེང་ཆེན་རླུང་གཤོག་མྱུར་དུ་སྐྱོད། ལྕགས་ཀྱུ་སྤུ་གྲི་དགྲ་ལ་རྒྱབ།།
དམ་ཅན་དམག་ཚོགས་དགྲ་ལ་ཕོབ།། སྟེང་གི་མི་རབས་རྩད་ནས་ཆོད། འོག་
གི་ནོར་ཕྱུགས་རླུང་ལ་བསྐུར།། དུས་ལ་བབ་བོ་ས་མ་ཡ།། ཧཱུྃ།། སྦྱོ།། ལྷོ་ནུབ་
དགྲ་ དུར་འཇིགས་བྱེད་ བཞེངས།། སྲིན་པོ་ ཀུན་ གྱི་ སྡེ་དཔོན་བསྐུལ།། རོ་
ལངས་རླུང་གཤོག་མྱུར་དུ་སྐྱོད།། རལ་གྲི་རྩེ་གསུམ་དགྲ་སྙིང་ཆོད།། སྲིན་པོའི་
དམག་ཚོགས་དགྲ་ལ་ཕོབས།། སྟེང་གི་མི་རབས་རྩད་ནས་ཆོད།། འོག་གི་ནོར་
ཕྱུགས་རླུང་ལ་བསྐུར།། དུས་ལ་བབ་བོ་ས་མ་ཡ། ཧཱུཾ། བྷོ། ནུབ་བྱང་ཤནྟི་རོ་
ཟན་བཞེངས།། བདུད་མོ་ཀུན་གྱི་སྡེ་དཔོན་བསྐུལ། སྤྱང་མོ་རླུང་གཤོག་མྱུར་
དུ་སྐྱོད།། དགྲ་སྟ་རྒྱུ་ཞགས་དགྲ་སྲོག་གཅོད། བདུད་ཀྱི་དམག་ཚོགས་དགྲ་ལ་
ཕོབས།། སྟེང་གི་མི་རབས་རྩེད་ནས་ཆོད།། འོག་གི་ནོར་ཕྱུགས་རླུང་ལ་བསྐུར།།
དུས་ལ་བབ་བོ་ས་མ་ཡ། ཧཱུཾ། བྷོ།། བྱང་ཤར་སྲོག་བདག་ཧབ་སེ་བཞེངས།།
ལས་མཁན་ཀུན་གྱི་སྡེ་དཔོན་བསྐུལ།། དྲེད་མོ་རླུང་གཤོག་མྱུར་དུ་སྐྱོད། དུག་
རྐྱལ་ཕུར་བུ་དགྲ་ལ་ཐོབས། ལས་མཁན་དམག་ཚོགས་དགྲ་ལ་ཕོབས།། སྟེང་
གི་མི་རབས་རྩད་ནས་ཆོད།། འོག་གི་ནོར་ཕྱུགས་རླུང་ལ་བསྐུར།། དུས་ལ་བབ་
བོ་ས་མ་ཡ།། ཧཱུཾ༎ སྦྱོ༎ འཇིག་རྟེན་མི་བསྲུན་དྲེགས་པའི་ཚོགས།། དཔལ་
ཆེན་འབར་བའི་བཀའ་བྱུང་གི་རང་རང་དམག་དཔུང་གོ་མཚོན་བསྐྱེད། ཐོག་
རྒོད་ལྟ་བུར་མྱུར་དུ་རྒྱུག གནོད་སྦྱིན་ཞེ་སྡང་ཆེ་བའི་ཚོགས།། དམ་ཉམས་
ཡུལ་ཁམས་ཐལ་བར་བརློག མ་མོ་ཕྲག་དོག་ཆེ་བའི་ཚོགས།། ནད་རྐྱལ་དགྲ་
ལ་ཆར་ལྟར་ཕོབས།། གཟའ་བདུད་ང་རྒྱལ་ཆེ་བའི་ཚོགས།། དུག་ལྔ་དགྲ་བོའི་



༄༅གཡུ་ཐོག་བཀའ་སྲུང་ཞང་བློན་དྲག་པོ་སྡེ་དགུའི་འཕྲིན་ལས་གནམ་ལྕགས་འཁོར་ལོ། 301
སྙིང་ལ་རྒྱབ། མཁའ་འགྲོ་ཕྲག་དོག་ཆེ་བའི་ཚོགས།- མི་རུང་སྣ་ཚོགས་དགྲ་ལ་
ཐོངས།། བཤན་པ་སྲོག་ལ་བརྔམ་པ་རྣམས།། དམ་ཉམས་སྲོག་དབུགསད་ལྟ་
ཆོད།། དམ་ཅན་དམ་ཉམས་གཤེད་མའི་ཚོགས།། སྙིང་ཁྲག་དྲོན་ཚོ་མྱུར་དུ་
འཐུངས།། སྲིན་པོ་ཤ་ཁྲག་དགའ་བའི་ཚོགས།། དམ་ཉམས་ཤ་ཁྲག་རུས་ལ་
རོལ།། བདུད་མོ་རོ་ལ་ཟ་བྱེད་རྣམས།། དམ་ཉམས་ཟས་སུ་ད་ཟོ་ཞིག་ སྲོག་
བདག་ཁྲག་ལ་སྐེམས་བྱེད་རྣམས།། དམ་ཉམས་ཁོང་ཁྲག་ད་འཐུངས་ཞིག སྡེ་
བརྒྱད་དབུགས་ལ་བརྔམ་པ་རྣམས།། དམ་ཉམས་སྲོག་དབུགས་ད་འགོམས་
ཞིག བསྲུང་མ་དམ་ལ་གནས་པ་རྣམས།། དམ་ཉམས་ཕུང་བར་ད་གྱིས་ཤིག
བཀའ་བསྲུང་བཀའ་བཞིན་སྒྲུབ་པ་རྣམས།། བཀའ་འདས་བརླག་པར་ད་གྱིས་
ཤིག ཆོས་སྐྱོང་ཆོས་བྱེད་སྐྱོང་བ་རྣམས།། ཆོས་སྣུབ་དོམ་ཉམས་ད་སྒྲོལ་ཞིག
ཕྱོགས་སྐྱོང་བཅུ་ཡི་ཞིང་བདག་རྣམས།། ཕྱོགས་བཅུའི་དགྲ་བགེགས་ད་སོད་
ཅིག བོས་སོ་བོས་སོ་སྙན་མ་སྲ།། བསྐུལ་ལོ་བསྐུལ་ལོ་བང་མ་བུལ།། རྦད་དོ་
རྦད་དོ་མཐུ་མ་ཆུང་།། རྟེན་ནོ་རྟེན་ནོ་གཞུང་མ་ངན། རྒྱུག་ཅིག་རྒྱུག་ཅིག་
དམག་ཚོགས་རྣམས།། ཐུལ་ཅིག་ཐུལ་ཅིག་དགྲ་དང་བགེགས།། སོད་ཅིག་སོད་
ཅིག་ དམ་ ཉམས་འདི།། ཆོམས་ ཤིག་ཆོམས་ ཤིག་ སྡིག་ ཅན་ འདི།། ཟོ་ཞིག་
འཐུང་ཞིག་ཤ་དང་ཁྲག འཁྱེར་ཅིག་གཏོར་ཅིག་དགྲ་བོའི་ནོར།། བཤིག་ཅིག་
འགྱེལ་ཞིག་དགྲ་བོའི་ཁྱིམ།། བསད་རྟགས་དོན་སྙིང་འཁྱེར་ལས་ཤོག ལོ་དང་
ཟླ་བར་མ་འགྱངས་ཤིག ཞག་དང་ཟ་མར་མ་འགྱངས་ཤིག དམ་ཉམས་དགྲ་
བོ་འཁོར་བཅས་ཀྱི།། བསྲུང་སྐྱོངས་དཔུང་མགོན་བྱེད་པ་རྣམས།། དེ་ཉིད་
ཐལ་བའི་རྡུལ་དུ་བརློག བསྲུང་བའི་གུར་ཁང་ད་ལྟ་བཤིག འགོ་བའི་ལྷ་ལྔ་
བདུད་དུ་ཕོབས།། ཚེ་སྲོག་དྭངས་མ་ཧུབ་ཀྱིས་ཐོབས།། བསོད་རྣམས་ཟ་ཐང་
རླུང་ལ་སྦྱོར། ཚེ་སྲོག་ ད་ ལྟ་ ཆོད་ ལ་ ཤོག གལ་ ཏེ་ ལས་ འདི་ མི་ སྒྲུབ་ན།།
འཇིག་རྟེན་དྲེགས་པ་ཐམས་ཅད་ཀྱི།། སྲོག་རྩ་བདག་གི་ལག་ཏུ་ཡོད།། ཁྱོད་
རྣམས་ཕུང་བར་གདོན་མི་ཟ།། དེ་བས་མྱུར་དུ་ལས་གྱིས་ཤིག། ཅེས་བརྗོད་ཕུད་



302
༄༅།བདུད་རྩི་སྨན་གྱི་མདོ་ཆོག
དང་རཀྟ་ སྦེང་ཧཱུྃ། དྲེགས་ པའི་ དམག་ཚོགས་ ཉེ་རེ་རེ།། གོ་མཚོན་རུ་མཚོན་
ཟེངས་སེ་ཟེངས།། ནམ་མཁའ་བྱ་ནག་ཐིབས་སེ་ཐིབས།། ས་གཞི་ཁྱི་ནག་ངུ་རུ་
རུ།། རླུང་ནག་འཚུབ་དམར་འཁྱིལ་ལེ་ལེ།། བར་སྣང་མེ་སྟག་ཚུབས་སེ་ཚུབས།།
སྦྲུལ་ནག་ཞགས་པ་ན་ར་ར།། ཐུན་གྱི་སེར་བ་ཤ་ར་ར།། ཁྲག་གི་ཆར་བ་སི་ལི་
ལི།། ནད་ཀྱི་ན་བུན་ཐིབས་སེ་ཐིབས།། ཐོག་གི་བུ་ཡུག་ཆི་ལི་ལི།། རྒྱབ་དང་
སོད་སྒྲ་དི་རི་རི།། དམ་ཉམས་ངུ་འབོད་ལྷངས་སེ་ལྷངས།། ཁྲག་གི་རྒྱ་མཚོ་ཁོལ་
ལོ་ལོ།། ཤ་ཡི་རི་བོ་ཟངས་སེ་ཟངས།། རུས་པའི་གྲམ་ཁྲོད་ཁྲ་ལ་ལ།། མི་སྙན་ང་
རོ་ཙི་རེ་རེ།། གཅན་གཟན་ཚོགས་རྣམས་ཞུང་སེ་ཞུང༌། བ་དན་ནམ་མཁར་
འཕྱར་ར་ར།། མཚོན་རྩི་དགྲ་ལ་ལྟ་ལ་ལ།། གནམ་ལྕགས་འཁོར་ལོ་སྒོར་རོ་རོ།།
ཤ་ཁྲག་ཟན་ལ་རུབས་སེ་རུབ།། ཚངས་དང་བརྒྱ་བྱིན་ཡིན་འགྱུར་ཡང་། རྡུལ་
ཕྲན་བཞིན་དུ་བརླག་ནུས་ན།། དགྲ་དང་བགེགས་ལ་སྨོས་ཅི་དགོས། བཀའ་
བསྲུང་འཇིག་རྟེན་དྲེགས་ པའི་ཚོགས།། གུམ་གུམ་ཆུམ་ཆུམ་ལས་ལ་འདུས།།
ཀུན་འདུས་རྒྱལ་བའི་བསྟན་བཤིག་འདི། རིངས་པར་ཁུག་ལ་མྱུར་དུ་སྒྲོལ།།
ལས་ཀྱི་གཤིན་རྗེའི་ཁྲམ་ལ་ཐོབ།། འཆི་བདག་སྒོ་བྲོ་བརྡུང་དུ་ཆུག དུས་ལ་
བབ་པོ་ས་མ་ཡ།། ཅེས་བརྗོད་གཏོར་མ་དགྲ་ཕྱོགས་འཕང་།། གཡབ་མོ་སྡེབ་ཅིང་འོ་དོད་འབོད།།
དམ་ཉམས་རྡུལ་དུ་བརླག་པར་བསམ། བསྟན་པའི་སྤྱི་དགྲ་དང་རང་གི་ཕྱོགས་ལ་བབ་ན་མ་གཏོགས་མི་
བསྐུལ་ཟེར་རོ།། ཅེས་བསྐུལ་ཞིང་གཏོར་མ་དགྲ་ཕྱོགས་སུ་འཕང་ངམ་ཐེབས་འོག་ཏུ་འབུལ།། རྗེས་སུ་
ཡིག་བརྒྱ་ནོངས་པ་བཤག དམ་ཅན་རྣམས་བྲིས་སྐུ་ལ་རྟེན་བཞུགས་རབ་གནས་བྱ། ཤིས་བརྗོད་བསྔོ་
སྨོན་གྱི་རྒྱས་བཏབ།། དུས་རྟག་ཏུ་དམ་རྫས་མི་ལ་མི་བསྟན་ཚོགས་གཏོར་དང་བསྙེན་པ་རྒྱུན་མི་བཅད།།
སྔར་འགྲས་ཀྱི་མི་དང་སྙིང་མི་བསྲེ།། དམ་ཚིག་ཉམས་དང་གཏམ་མི་སྨྲ།། རོ་དང་མཛེ་ཅན་ཡུག་གྲིབ་
འཛེམ།། བྱ་ནག་ཁྱི་ནག་ལ་བརྡེགས་པ་གསོད་པ་སྤང་།། ཟླ་རེའི་དགུ་གཏོར་ལ་བརྩོན་པར་བྱ།། སློབ་
དཔོན་ལ་གུས་ཤིང་མཆེད་ལྕམ་ལ་དུད་པ་དང་། དམ་ཅན་ལ་ཐེ་ཚོམ་མེད་པའི་ཡིད་ཆེས་སྐྱེད་པ་རྣམས་
ཐུན་མོངས་མ་ཡིན་པའི་དམ་ཚིག་ཡིན་པའི་བསྲུང་བ་གལ་ཆེ་བ་ཡིན་ནོ།།
སྨྲས་པ།། སྨན་གྱི་བླ་མ་སངས་རྒྱས་གུ་ཎའི་ཞབས།། བདག་སྙིང་པད་
མར་སྔོན་ནས་བཞུགས་པའི་མཐུས།། གསོ་རིག་གཞུང་ལུགས་སྙིང་ཐིག་བསྲུང་



༄༅གཡུ་ཐོག་བཀའ་སྲུང་ཞང་བློན་དྲག་པོ་སྡེ་དགུའི་འཕྲིན་ལས་གནམ་ལྕགས་འཁོར་ལོ། 303
མར་བཅས།། མ་འབོད་ངང་གི་རྟོགས་པའི་ཡིད་རབ་དང་།། དེང་སང་སྨན་
པར་ཁས་ཆེ་རློམས་པ་རྣམས།། བླ་བསྒྲུབ་རིམ་གཉིས་ཉམས་དང་མི་ལྡན་པས།།
རང་གཞན་མཆོག་དོན་སྒྲུབ་པའི་རྩ་བ་ཆད། དམ་ཅན་སྲུང་མའི་མཐུ་རྩལ་མ་
བསྒྲུབས་པས།། ཞེ་གནག་དགྲ་ལ་དུག་མཚོན་སྦྱོར་བ་རྩོམ། རྒྱ་བོད་མཁས་
པའི་གཞུང་ལུགས་མ་སྦྱངས་པར།། མན་ངག་དམ་དུམ་ཙམ་གྱི་རང་གཞན་
བསླུ།། བརྟན་གཡོའི་སྨན་བཅུད་རོ་ནུས་མ་རྟོགས་པར།། ལྡམ་ལྡུམ་འགའ་
ཞིག་ཚོད་མ་ལྟ་བུར་བསྡུད།། དཔྱད་ཀྱི་ལག་ལེན་གང་ལའང་བློ་རྨོངས་པས།།
རཱ་[རྭ]འཇིབ་པར་བུ་ལྕགས་སྲེགས་ཙམ་ལ་རེ།། ཆ་དཔྱད་རྣམ་དཔྱོད་ལྡན་པ་
མ་མཐོང་བས།། བཙག་བུའི་མིག་ཐུར་ཙམ་གྱི་རེ་བ་གང་།། བཅོས་དགོས་བརྒྱ་
དང་རྩ་གཅིག་ནད་མང་ལ།། སྨན་ཉོག་བསྲེས་པའི་མིང་སྙན་སྤྱི་འཇོམ་ཞེས།།
བཏགས་པས་ནད་པ་ཀུན་གྱི་སྲོག་གཤེད་བྱེད།། འཆོས་མི་དགོས་པའི་ནད་པ་
གསོས་ པའི་ཚེ། ཁོ་བོས་ བྱས་ ཞེས་ ས་སྟེང་དྲེགས་པས་འགེངས།། བཅོས་
དགོས་ནད་ལ་སྨན་ལྷག་ལོག་པ་ཡིས།། ནད་པ་ཤི་ཚེ་ལས་དང་ཚེ་ཟད་ཟེར།།
བཅོས་ཚུལ་སྡེ་ཚན་ལྔ་ལ་སོགས་པ་རྣམས།། ནད་ཅིག་སྟེང་དུ་གོ་རིམ་མ་ལོག་
པར། གཞུང་ལྟར་མི་བྱེད་གང་དྲན་གྱ་ཚོམ་གྱིས།། བྱོལ་ཉོག་སྤྱད་པས་ནད་མ་
མི་སྨན་ཚེ།། དུས་ངན་ནད་ལ་གཞུང་གིས་མི་ཕན་ཞེས།། དུས་གསུམ་མཁྱེན་པ་
རྒྱལ་བ་སྨན་གྱི་བླས།། མ་འོངས་དོན་ཕྱིར་གསུངས་ལ་བཀུར་བ་འདེབས།། དེ་
རྗེས་འབྲངས་པའི་ལས་ངན་སློབ་མར་བཅས།། རང་གཞན་ཐམས་ཅད་དམྱལ་
བར་ཁྱུ་དེད་བྱེད།། རང་ཉིད་གཅིག་པུས་ནད་ལ་ཕན་མི་ཐོགས།། སྨན་པ་ཟླ་བོ་
བྱུང་ན་དགྲ་ལྟར་འཛིན།། ནད་མ་གསོས་པར་ཡོན་ལ་སྦར་སྙིང་འཐམས།། ད་
ལྟ་ནད་པར་དངོས་སུ་མ་ཕན་ཀྱང་། སྔོན་ཆད་འདི་འདྲ་མང་པོ་ཕན་ནོ་ལོ།།
ངོ་ཚ་གྲལ་བའི་རྦད་ཁམ་འུར་གྱི་འགེངས།། གཞུང་ལ་མ་སྦྱངས་ནད་པར་མི་
ཕན་ཞིང་།། ཡོད་རློམ་མངོན་པའི་ང་རྒྱལ་ཟོལ་གྱི་[གྱིས]བསླུ།། ཟླ་གྲོགས་ཀུན་
ལ་ཆགས་སྡང་ཕྲག་དོག་པས།། ཚེ་འདིར་ཀུན་གྱིས་སྨོད་ཅིང་རང་ཉིད་ངལ།།



304
༄༅།བདུད་རྩི་སྨན་གྱི་མདོ་ཆོག
ཕྱི་མ་ཆགས་ སྡང་ ཕྲག་དོག་ལས་ དབང་གིས།། ངན་ སོང་མྱོང་བས་འདི་ ཕྱི་
གཉིས་ཀ་མེད། དེ་འདྲའི་སྨན་པས་ནོར་འཛིན་གཞི་ཁེངས་པ། དུས་འདིར་
འགྲོ་བའི་བསོད་ནམས་སྐལ་རེ་དམན།། འོན་ཀྱང་སྔོན་གྱི་སྨོན་སེམས་དག་པའི་
མཐུས།། འགྲོ་ལ་སྨན་པའི་འཚོ་མཛད་རེ་རེ་ཙམ། སྲིད་ལ་ལྷག་བསམ་དག་
པས་མི་མོས་གང༌།། དེ་ཕྱིར་གསོ་རིག་བསྲུང་མ་གཙོ་འཁོར་གྱི། འཕྲིན་ལས་
ཁྲིགས་ཆགས་བགྱིས་པའི་དགེ་ཚོགས་གང༌། མ་གྱུར་འགྲོ་བའི་ཉེས་གསུམ་ནད་
ཞི་ནས། སྨན་གྱི་བླ་མའི་གོ་འཕང་ཐོབ་ཕྱིར་བསྔོ། དེ་ལྟར་གཡུ་ཐོག་སྙིང་ཐིག་གི་བཀའ་
བསྲུང་ཞང་བློན་དྲག་པོ་སྡེ་དགུའི་འཕྲིན་ལས་གནམ་ལྕགས་ཀྱི་འཁོར་ལོ་བསྒྱུར་བ་ཞེས་བྱ་བ་འདི་ཡང་།
འཚོ་མཛད་དཀོན་མཆོག་རྣམ་རྒྱལ་གྱིས་ཡང་ཡང་བསྐུལ་བའི་ངོར། དབུར་སྟོད་འབྲི་གུང་དུ་སོན་པ་
འབྲུ་རྒྱལ་སྐྱུ་རའི་རིགས་ལས། དོན་གྱི་སྨན་པ་ཤཱཀྱའི་དགེ་སློང་དྲང་སྲོང་ཆོས་ཀྱི་གྲགས་པ་ཞེས་འབོད་
པས། མེ་སྤྲེའུ་དབོ་ཟླ་དམར་པོའི་རྫོགས་པ་གཉིས་པའི་དུས་ཚེས་དགེ་བར་འབྲི་གུང་རྩེ་བ་གཞིས་ཀ་སྲ་
བརྟན་རྡོ་རྗེའི་གནས་མཆོག་ཏུ་སྦྱར་བ་འདིས་ཀྱང་། གསོ་བ་རིག་པའི་གནས་ཀྱི་ནང་གི་བསྟན་པ་རབ་
ཏུ་འཕེལ་ཞིང་ལུས་ཅན་རྣམས་ཉེས་པ་གསུམ་གྱི་ཟུག་རྡུ་བྲལ་ཏེ། སངས་རྒྱས་སྨན་གྱི་བླ་མའི་གོ་འཕང་
དམ་པ་ཐོབ་གྱུར་ཅིག ཞང་བློན་སྡེ་དགུ་ལ་གཏོར་མ་དཔལ་གཏོར་གཅིག་ལ། རང་འདྲ་ཆུང་བ་བརྒྱད་
དམ། ཟུར་གསུམ་རམ་མོ་བརྒྱད་ཀྱིས་བསྐོར་བ། མཚམས་སུ་མཐེབ་ཀྱུ་ཅན་དཀར་དམར་གྱིས་བརྒྱན་
པའོ། ཤུ་བྷཾ།། །།



305
༄༅།།གསོ་རིག་སྨན་གྱི་སྲུང་མ་ཞིང་བློན་ཆེན་པོའི་ ་
གཏོར་འབུལ་མདོར་བསྡུས་བཞུགས་སོ།། - ་་
ཞབས་དྲུང་རིག་པའི་འདོད་འཇོ།
གྷཾ་ཆོས་དབྱིངས་བདེ་ཆེན་ངང་ལས་མ་གཡོས་ཀྱང༌།། ཞི་རྒྱས་དབང་དྲག་
འཕྲིན་ལས་བསྒྲུབ་པའི་ཕྱིར།། ཞིང་བློན་ཆེན་པོ་འཁོར་བཅས་སྤྱན་འདྲེན་ན།།
ལྕང་ལོ་ཅན་ནས་གནས་འདིར་གཤེགས་སུ་གསོལ།། རིན་ཆེན་སྣ་བདུན་གཞལ་
མེད་ཁང་ གི་ དབུས།། གནོད་ སྦྱིན་ མཐིང་ནག་ ཞལ་ གཅིག་ ཕྱག་ གཉིས་ པ།།
ཕྱག་གཡས་འོད་སྟོང་འབར་བའི་ནོར་བུ་དང་།། ཕྱག་གཡོན་བདུད་རྩིས་གང་
བའི་ཀ་ལ་ཤ ། སྤྱན་གསུམ་སྡང་མིག་ཞལ་གདངས་མཆེ་བ་གཙིགས།། སྲོག་ཞུ་
བེར་ཆེན་རིན་ཆེན་རྒྱན་གྱིས་སྤྲས།། སག་ལྷམ་དང་བཅས་སེམས་དཔའི་སྐྱིལ་
ཀྲུང་མཛད།། གཡོན་དུ་ཡུམ་ཆེན་སྔོན་མོ་ཕྱག་གཉིས་མ།། གཡས་པས་ནད་
རྐྱལ་གཡོན་པས་ཞལ་ཟས་སྟོང༌།། མཐའ་རུ་གནོད་སྦྱིན་སྡེ་བརྒྱད་དམག་ཚོགས་
བཅས།། སྐུ་འཁོར་བགྲང་ཡས་དཔག་ཏུ་མེད་པས་བསྐོར།། དགྱེས་པ་ཆེན་
པོས་བརྟན་པར་བཞུགས་སུ་གསོལ།། སྨན་གྱིས་སྦགས་པའི་དྲི་ཆབ་མཚོ་ལྟར་
འཁྱིལ།། སྨན་སྣའི་མེ་ཏོག་ཚོ་བུ་ས་གཞིར་བརྡལ།། སྨན་བསུང་འཐུལ་བའི་
བདུག་སྤོས་ཞིམ་ངད་ ལྡང་།། ཉི་ཟླའི་མདངས་འཕྲོག་སྒྲོན་མེས་སྟོང་གསུམ་
གསལ།། རོ་བརྒྱའི་ཞལ་ཟས་བཟའ་བཅའ་ལྷུན་པོར་སྤུངས།། རྣ་བའི་བཅུད་
ལེན་རོལ་སྒྲ་འབྲུག་ལྟར་ལྡིར།། དམ་རྫས་རྒྱུན་ལྡན་ཡིད་འོང་གཏོར་མ་དང༌།།
ཕྱི་ནང་གསང་བའི་མཆོད་ཚོགས་གུས་པས་འབུལ།། དངོས་བཤམས་ཡིད་སྤྲུལ་



306
༄༅།བདུད་རྩི་སྨན་གྱི་མདོ་ཆོག
མཆོད་སྤྲིན་རྒྱ་མཚོ་འདིས།། མགོན་པོ་འཁོར་དང་ བཅས་ པའི་ ཐུགས་ དམ་
བསྐང༌།། ཐུགས་དམ་བསྐངས་ཤིང་ཉམས་ཆགས་སོས་གྱུར་ཅིག ། མཐུན་རྐྱེན་
དངོས་གྲུབ་མ་ལུས་སྩལ་དུ་གསོལ།། ཨིནྡྲ་ནཱི་ལའི་ལྷུན་པོར་ཉི་མའི་འོད། ལན་
བརྒྱར་འཁྱུད་འདྲའི་ལྟ་བས་མི་ངོམས་གཟུགས།། དཔལ་ལྡན་གནོད་སྦྱིན་ཞིང་
བློན་ཆེན་པོ་ཡི།། འཁོར་ཚོགས་རྒྱ་མཚོར་གུས་པས་བདག་བསྟོད་དོ།། རྒྱལ་
བསྟན་ རིན་ཆེན་ཕྱོགས་བརྒྱར་སྤེལ་ བ་དང༌།། ཡང་ སྒོས་འཚོ་བྱེད་སྨན་གྱི་
མཛད་འཕྲིན་འདི། མི་ཉམས་དར་ཞིང་རྒྱས་པའི་དགེ་མཚན་གྱིས། འགྲོ་
འདི་ཚེ་རིང་ནད་མེད་བདེ་ཐོབ་ཤོག ། སྡེ་འདིར་བྱིན་རླབས་དཔལ་འབྱོར་མི་
ཉམས་ཤིང༌།། བསམ་སྦྱོར་ངན་པའི་གདུག་རྩུབ་ཞི་བ་དང་། ལྷག་བསམ་རྣམ་
པར་དག་པའི་ཁུར་འཛིན་པའི།། དགེ་འདུན་ཚོགས་ཀྱིས་གང་བའི་བཀྲ་ཤིས་
ཤོག ། ཅེས་པ་འདི་ནི་དཔལ་ལྡན་བྱ་ཁྱུང་གི་སྨན་པ་གྲྭ་ཚང་གི་ཐུགས་མོས་བཞིན།། ཞབས་དྲུང་རིག་
པའི་འདོད་འཇོ་ནས་སྤེལ་བ་དགེ།



307
༄༅།། མཚུངས་མེད་ཡོན་ཏན་མགོན་པོའི་གསོལ་འདེབས་
དད་བརྒྱའི་པདྨོ་བཞད་པ་ཞེས་བྱ་བ་བཞུགས་སོ།།
འཇུ་མི་ཕམ་རྣམ་རྒྱལ་རྒྱ་མཚོ།
ན་མོ་གུ་རུ་གུ་ཎ་ནཱ་ཐཱ་ཡ། མ་ལུས་ཕྱོགས་དུས་རྒྱལ་བ་སྲས་བཅས་ཀྱི།།
མཁྱེན་བརྩེ་ནུས་པའི་ཡོན་ཏན་གཅིག་བསྡུས་ཉིད།། གངས་ ཅན་ འགྲོ་ བའི་
མགོན་པོ་གཡུ་ཐོག་པ།། མཚུངས་མེད་བླ་མ་ཁྱེད་ལ་གསོལ་བ་འདེབས།། གང་
སྐུའི་གསང་བ་བརྟན་གཡོ་ཀུན་ལ་ཁྱབ།། གཞོམ་མེད་རྡོ་རྗེའི་གསུང་གི་ཆོས་
ཀུན་མཛོད།། ཇི་ལྟ་ཇི་སྙེད་མཁྱེན་པས་ཤེས་བྱ་གཟིགས། བདེ་ཆེན་རྡོ་རྗེའི་སྐུ་
ལ་གསོལ་བ་འདེབས།། མཚན་དཔེའི་དཔལ་འབར་ལྟ་ན་སྡུག་པའི་སྐུ།། བདེ་
ཆེན་གཟི་བྱིན་སྟོང་གིས་ལྷམ་མེ་བ།། དྲན་པའི་མོད་ལ་དངོས་གྲུབ་རྣམ་གཉིས་
སྟེར།། ཡིད་བཞིན་ནོར་བུ་ཁྱེད་ལ་གསོལ་བ་འདེབས།། འཕྲིན་ལས་རྒྱལ་བ་
ཀུན་དང་མཉམ་གྱུར་ཀྱང༌།། ཉམ་ཐག་ནད་པའི་ ཚོགས་ ལ་ རྗེས་ བརྩེ་ བའི།།
གསུང་གི་འཕྲིན་ལས་གངས་ཅན་གསོས་སུ་སྨིན།། སྨན་པའི་རྒྱལ་པོ་ཁྱེད་ལ་
གསོལ་བ་འདེབས།། འཇམ་དཔལ་དཔའ་བོས་རྗེས་བཟུང་རིག་པའི་གནས།།
ཀུན་མཁྱེན་མུ་སྟེགས་རྒོལ་བ་རྩོད་པས་བཅོམ།། རྒྱ་བོད་འཛིན་མའི་ཁྱོན་ལ་ཉི་
ལྟར་གསལ།། མཁས་པའི་ཁྱུ་མཆོག་ཁྱེད་ལ་གསོལ་བ་འདེབས།། མེ་ཆུ་གཅན་
གཟན་རྐུན་པོ་ལ་ སོགས་ པ།། ལྟ་ སྟངས་ཙམ་ གྱིས་ བཏུལ་ ཞིང་ གནས་ ཡུལ་
འགྲིམས།། རྣམ་མང་སྤྲུལ་པས་ཌཱ་ཀི་དབང་དུ་བསྡུས། གྲུབ་པའི་དབང་ཕྱུག་
ཁྱེད་ལ་གསོལ་བ་འདེབས།། པདྨ་འབྱུང་གནས་མགོན་པོ་ཀླུ་སྒྲུབ་དང་།། འཚོ་



308
༄༅།བདུད་རྩི་སྨན་གྱི་མདོ་ཆོག །
བྱེད་གཞོན་ནུ་མཉམ་མེད་དྭགས་པོ་སོགས།། གང་འདུལ་རོལ་པར་སྟོན་པ་དེ་
ཉིད་ཅེས།། བདེན་པའི་ཞལ་བཞེས་གནད་ལ་གསོལ་བ་འདེབས།། སྨན་བླ་མི་
བསྐྱོད་རྒྱལ་བའི་ཡེ་ཤེས་སྐུ། དེ་ལས་ཅུང་ཟད་གཡོ་བ་མེད་བཞིན་དུ།། སྣ་
ཚོགས་སྤྲུལ་པའི་རོལ་པ་ཆུ་ཟླ་བཞིན།། གང་འདུལ་མོས་དོར་[ངོར] སྣང་ལ་
གསོལ་བ་འདེབས།། རྡོ་རྗེའི་ལུས་ཀྱི་འབྱུང་འཁྲུགས་ གསོ་ བ་ དང༌།། རྗེས་
འབྲེལ་གསང་སྔགས་ཟབ་མོའི་སྨིན་གྲོལ་གྱིས། སྐལ་ལྡན་གདུལ་བྱའི་ཚོགས་
རྣམས་ རྗེས་ བཟུང༌ སྟེ།། རྫུ་ འཕྲུལ་ སྣ་ ཚོགས་ སྟོན་ ལ་ གསོལ་ བ་ འདེབས།།
གངས་ཅན་འདི་ན་ཕན་དང་བདེ་བའི་སྒོ།། ཇི་ སྙེད་ སྣང་ བར་ མཛད་ནས་
གཟུགས་ཀྱི་སྐུ། སྐྱེ་འཆི་ལས་འདས་མཁའ་སྤྱོད་བདེ་ཆེན་དུ། མངོན་སུམ་
བྱོན་བར་མཛད་ལ་གསོལ་བ་འདེབས།། བསྙེན་སྒྲུབ་གཞན་པ་ལོ་ཟླར་འབད་པ་
ལས།། གང་ཉིད་ཡུད་ཙམ་དྲན་པ་དོན་ཆེ་ཞིང་། ཞག་བདུན་གསོལ་བཏབ་
ངེས་པར་རྗེས་འཛིན་ཞིས།། ཞལ་བཞེས་བསླུ་མེད་མཛད་ལ་གསོལ་བ་འདེབས།།
སྲས་བཅས་རྒྱལ་བ་ཐུགས་རྗེ་རབ་མཉམ་ཡང༌།། སྙིགས་འགྲོ་སྐལ་བ་ངན་ན་
རྣམས་སྐྱོབ་པའི་ཕྱིར།། སྲས་བཅས་རྒྱལ་བའི་འཕྲིན་ལས་ང་ཡིན་པས།། བྱིན་
རླབས་མྱུར་ཞེས་གསུངས་ལ་གསོལ་བ་འདེབས།། དེ་ཕྱིར་མགོན་པོ་ཁྱེད་ལ་སྙིང་
ནས་ནི༎ མོས་གུས་གདུང་ཤུགས་དྲག་པོས་གསོལ་འདེབས་ན།། སྙིགས་མའི་
དུས་སྐྱེས་ནད་རབ་གདོན་སྡུག་བསྔལ་གྱི།། འཇིག་པས་ཉེན་པ་བདག་ལ་སྐྱོབ་
མཛོད་ཅིག ལས་ཉོན་འཁྲུལ་བའི་སྲུབས་སུ་འཐུམས་པ་བདག། རང་གི་ཉེས་
པས་སྲས་བཅས་ རྒྱལ་ བ་ ཡི།། འཕྲིན་ལས་འཇུག་པའི་ཡུལ་དུ་མ་ གྱུར་ པས།།
སྐྱབས་བྲལ་ཡིད་ཆད་བདག་ལ་ཐུགས་རྗེས་གཟིགས། ཁྱེད་ལས་རེ་ས་སྐྱབས་
གནས་གཞན་མེད་པས།། མཁྱེན་བརྩེ་ནུས་པའི་བདག་ཉིད་རིགས་གསུམ་དང་།།
དབྱེར་མེད་བླ་མ་སྙིགས་མའི་འགྲོ་བ་ཡི།། མགོན་པོ་གཅིག་པུས་བདག་ཅག་མ་
འདོར་ཅིག བདག་གིས་ནམ་མཁའ་ཇི་སྲིད་འགྲོ་ཀུན་དང་། ཁྱད་པར་སྐལ་
དམན་སྡུག་བསྔལ་གྱུར་བ་ལ།། ཕན་འདོད་སྙིང་རྗེའི་དམ་བཅའ་འདི་འཛིན་ །



༄༅།མཚུངས་མེད་ཡོན་ཏན་མགོན་པོའི་གསོལ་འདེབས། 309
ན།། མཁྱེན་ནུས་བརྩེ་བའི་དབང་བསྐུར་བདག་ལ་སྩོལ།། འདི་ནས་བྱང་ཆུབ་
སྙིང་པོར་མཆིས་ཀྱི་བར།། འབྲལ་མེད་རིགས་ཀྱི་བདག་པོར་དགྱེས་བཞུགས་
ནས།། རྒུད་པ་ཀུན་བྲལ་དངོས་གྲུབ་ཡིད་བཞིན་འཐོབ།། མགོན་པོ་ཁྱེད་དང་
དབྱེར་མེད་འགྲུབ་པར་ཤོག། རབ་ཚེས་མེ་བྱ་ཚེས་ལ་མི་ཕམ་པས་གང་ཤར་དུ་
མྱུར་བར་གསོལ་བ་བཏབ་པ་དགེ་ལེགས་འཕེལ།། ཚུལ་འདི་འཚོ་བྱེད་བསོད་
ནམས་རིན་ཆེན་གྱིས།། བསྐྲུན་པའི་དགེ་ཚོགས་སྟོན་ཟླ་ལྟར་དཀར་དེས།། རྒྱུ་
སྤྱོད་ཉིད་སོགས་འབྲེལ་ཐོགས་ཡིད་ཅན་ཀུན།། སྨན་རྒྱལ་གཡུ་ཐོག་མཆོག་གིས་
རྗེས་འཛིན་ཤོག།



310
༄༅།།གཡུ་ཐོག་ཡོན་ཏན་མགོན་པོའི་ཐུགས་དམ་གནད་
ནས་སྐུལ་བའི་གསོལ་འདེབས་ཕན་བདེའི་དཔལ་
སྟེར་ཞེས་བྱ་བ་བཞུགས་སོ།།
ཚུལ་ཁྲིམས་རྒྱལ་མཚན།
ཨེ་མ་ཧོ། སྨན་གྱི་བླ་མའི་གསང་གསུམ་ཡོན་ཏན་ཀུན།། གཅིག་བསྡུས་
འགྲོ་བའི་མགོན་དུ་ལེགས་སྣང་བ།། གངས་ཅན་སྨན་པའི་རྒྱལ་པོ་གཡུ་ཐོག་པ།།
སྙིང་ནས་དྲན་ནོ་ཐུགས་རྗེས་བྱིན་གྱིས་རློབས།། མ་འོངས་རྒྱུད་འདི་འཛིན་སྐྱོང་
སྤེལ་བ་དང་།། ཚིགས་བཅད་གཅིག་ཙམ་ཐོས་པའི་སྐལ་ལྡན་ཡང་།། ཁྱེད་ཀྱི་
ཐུགས་རྗེས་སྐྱོབ་ཅེས་ཞལ་བཞེས་དོན། བསྒྲུབ་པའི་དུས་ལ་བབས་སོ་ཡོན་ཏན་
མགོན།། ཁྱེད་ཀྱི་མཚན་ཙམ་ཐོས་ཤིང་སྐྱབས་སོང་བ། དེ་ཉིད་སྲིད་པའི་ཐ་མ་
ཡིན་ཞེས་གསུངས། བདག་ཅག་ཡིད་ཆེས་དད་པའི་གདུང་ཤུགས་ཀྱིས།། རྩེ་
གཅིག་སྐྱབས་སུ་བསྟེན་ནོ་ཡོན་ཏན་མགོན།། བདག་ནི་རྒྱ་བོད་པཎ་གྲུབ་དུ་
མར་སྤྲུལ།། འདྲེན་པ་གཞན་ལས་ཐུགས་རྗེ་བདག་མྱུར་ཞེས།། སྲས་བཅས་
རྒྱལ་ཀུན་མི་བསླུའི་དཔང་བཅོལ་ནས།། དམོད་བཙུགས་དམ་བཅའ་དགོངས་
ཤིག་ ཡོན་ ཏན་ དཀོན།། དམ་ པ་ དུ་ མས་ ཁྱེད་ ཉིད་ ལེགས་ བསྒྲུབས་ པས།།
དངོས་ཉམས་རྨི་ལམ་ཚུལ་དུ་ཡང་ནས་ཡང༌།། ཞལ་བསྟན་བྱིན་གྱིས་བརླབས་
པ་ངོ་མཚར་ཆེ།། བདག་ཀྱང་རྗེས་སུ་ཟུངས་ཤིག་ཡོན་ཏན་མགོན།། མཚུངས་
མེད་སྨན་རྒྱལ་སྐྱབས་ཀྱི་སྙིང་པོ་ཁྱེད།། ཉིན་མཚན་དབྱེར་མེད་བསྒོམ་ཞིང་
གསོལ་འདེབས་ན།། ཞལ་བཞེས་རྡོ་རྗེའི་ཚིག་གི་བདེན་པའི་རྟགས།། མངོན་



༄༅།གཡུ་ཐོག་ཡོན་ཏན་མགོན་པོའི་ཐུགས་དམ་གནད་ནས་སྐུལ་བའི་གསོལ་འདེབས། 311
སུམ་བདག་ལ་སྟོན་ཅིག་ཡོན་ཏན་མགོན།། བདག་སོགས་ལས་ངན་སྙིགས་མའི་
སེམས་ཅན་རྣམས།། གང་དུ་གནས་ཀྱང་སྡུག་བསྔལ་དུ་མས་མནར།། བཟོད་
མེད་གདུང་བའི་ང་རོས་ཁྱེད་འབོད་ན།། ད་ལྟ་ཉིད་དུ་སྐྱོབས་ཤིག་ཡོན་ཏན་
མགོན།། ཁྱད་ པར་ ཕྱི་ནང་འབྱུང་བ་འཁྲུགས་ པའི་ རྒྱུས།།སྔོན་མེད་གསོ་
དཀའི་ནད་རིགས་དུ་མས་གདུང་།། འདི་ལས་དབུགས་འབྱིན་གསོ་རིག་ཟབ་
དོན་ལ།། འཁྲུལ་མེད་བློ་གྲོས་སྩོལ་ཅིག་ཡོན་ཏན་མགོན།། མཐོང་ཐོས་རེག་
པའི་བརྟག་ ཐབས་ རྣམ་ གསུམ་ གྱིས།། ཚ་ གྲང་ ལྡན་ འདུས་ ནད་ ཀྱི་ དབྱེ་ བ་
རྟོགས།། འགལ་[ གལ]འགག་བཞི་ཡིས་ཐེ་ཚོམ་ཀུན་བཅད་དེ།། སྨྲས་ཚད་
མངོན་ཤེས་མཛོད་ཅིག་ཡོན་ཏན་མགོན།། གསོ་ཚུལ་དགུ་ལ་རང་དབང་ཐོབ་
གྱུར་ནས།། གསོ་བྱ་གསོ་བྱེད་སྤང་གཉེན་མ་འཛོལ་བས།། དམན་ལྷག་ལོག་
པའི་བཅོས་ཉེས་མི་འབྱུང་བར།། རྣོ་མྱུར་ཟབ་ཁྱད་སྟོན་ཅིག་ཡོན་ཏན་མགོན།།
འབྱུང་བཞིས་བསྐྱེད་པའི་བརྟན་གཡོའི་དངོས་ཀུན་གྱི།། རོ་ནུས་ཞུ་རྗེས་ཡོན་
ཏན་ལེགས་རྟོགས་པས།། སྦྱར་ཚད་རྣམ་ གྱུར་གདུང་བ་བསེལ་[སེལ] བའི་
སྨན།། བདུད་རྩི་དངོས་སུ་སྒྱུར་ཅིག་ཡོན་ཏན་མགོན།། ཞི་བྱེད་བསིལ་དྲོད་
དྲག་འཇམ་སྦྱོང་གི་སྨན།། འཇམ་རྩུབ་དཔྱད་དང་ཞི་སློང་ཕན་གནོད་ཟས། །
དྲག་དལ་སྤྱོད་ལམ་གང་འོས་བསྟེན་པ་ཡིས།། ནད་གཞི་རྩད་ནས་ཕྱུངས་ཤིག་
ཡོན་ཏན་མགོན།། སྟེང་འོག་བར་གསུམ་གདོན་རིགས་དུ་མ་ཡིས།། ཉམ་ཐག་
འགྲོ་བའི་སྲོག་ལ་འཚེ་བ་ན། མཐུ་སྟོབས་ནུས་པས་གནོད་བྱ་གནོད་བྱེད་ཀུན།།
ཕན་བདེའི་དཔལ་ལ་སྦྱོར་ཅིག་ཡོན་ཏན་མགོན།། ཟུག་རྔུ་ཀུན་བྲལ་ལང་ཚོའི་
དཔལ་ཐོབ་པའི།། མི་འཇིགས་སྐྱབས་སྦྱིན་ཚུལ་འདི་མཐོང་ཐོས་ཀུན།། རྟེན་
འབྲེལ་བདེན་པའི་དོན་ལ་ཡིད་ཆེས་ནས།། བློ་སྣ་ཆོས་ལ་སྒྱུར་ཅིག་ཡོན་ཏན་
མགོན།། བློ་ལྡན་གྲོགས་དང་བསྒོ་བ་ཉན་པའི་འཁོར།། ཆོས་མཐུན་ལོངས་
སྤྱོད་སྨན་དང་ཆ་བྱད་སོགས།། སྨན་པར་འོས་པའི་མཐུན་རྐྱེན་ལེགས་ཚོགས་
ཀུན།། འབད་མེད་ལྷུན་གྲུབ་མཛོད་ཅིག་ཡོན་ཏན་མགོན།། གཞན་དོན་སྒྲུབ་



312
༄༅།།བདུད་རྩི་སྨན་གྱི་མདོ་ཆོག
པའི་སྦྱོར་དངོས་རྗེས་གསུམ་ལ།། བར་དུ་གཅོད་པའི་རྐྱེན་ཀུན་ཉེར་ཞི་ནས།།
འབྲེལ་ཚད་ནད་གདོན་ཞི་བའི་ཕྲིན་ལས་ཀྱིས།། གཞན་ཕན་མཁའ་ཁྱབ་སྤེལ་
ཅིག་ཡོན་ཏན་མགོན།། བྱམས་དང་སྙིང་རྗེ་བྱང་ཆུབ་སེམས་ལྡན་པས།། ཐ་
སྙད་གསོ་རིག་སྒོ་གསུམ་བྱ་བ་ཀུན། རིས་མེད་བསྟན་འགྲོའི་ཕན་བདེའི་དཔལ་
གྱུར་ནས།། རྣམ་མཁྱེན་ལམ་དུ་སྒྱུར་ཅིག་ཡོན་ཏན་མགོན།། ཚོགས་བསགས་
སྒྲིབ་སྦྱོང་ ཐབས་ མཁས་སྨན་དཔྱད་ཀྱིས།། ལས་ཉོན་ནད་ཀྱི་གདུང་བ་ཀུན་
བཅོམ་ནས།། གཏན་བདེའི་ལང་ཚོ་སྦྱིན་པའི་དཔལ་ཡོན་ཅན།། དེས་དོན་
གསོ་རིག་སྩོལ་ཅིག་ཡོན་ཏན་མགོན།། དུས་ཀུན་དགེ་བའི་བཤེས་མཇལ་དམ་
ཆོས་འཛིན།། རླབས་ཆེན་རྒྱལ་སྲས་སྤྱོད་ལ་དབང་འབྱོར་ཞིང༌།། མ་དག་ཞིང་
གི་འགྲོ་བ་འདྲེན་པ་ལ།། ཉིད་དང་དབྱེར་མེད་མཛོད་ཅིག་ཡོན་ཏན་མགོན།།
མདོར་ན་གནས་སྐབས་མཐར་ཐུག་རེ་འབྲས་ཀུན།། བསླུ་མེད་མགོན་པོ་ཁྱེད་
ཀྱིས་མ་སྩལ་ན།། སྐལ་ངན་བདག་ལ་རེ་ས་གཞན་མེད་པས།། བསམ་དོན་ཀུན་
འགྲུབ་མཛོད་ཅིག་ཡོན་ཏན་མགོན།། དེ་ལྟར་བསྐུལ་ཞིང་གསོལ་བ་བཏབ་པའི་
མཐུས།། སྐྱེ་འགྲོ་སྤྱི་དང་ བོད་ ཁམས་ བདེ་ ལ་ འཁོད།། བསྟན་ དང་ བསྟན་
འཛིན་ཕྱོགས་དུས་ཀུན་ཏུ་ཁྱབ།། རྫོགས་ལྡན་དགའ་སྟོན་དར་བའི་བཀྲ་ཤིས་
སྩོལ།། ཅེས་པ་འདི་ཡང་རྒྱལ་ཁམས་སུ་སྣོད་བཅུད་རྒུད་པའི་རང་མདངས་གསོ་
དཀའི་ནད་གདོན་མང་པོས་གཙེས་པའི་ཚེ་སྐྱོ་ཤས་ཀྱིས་ཀུན་ནས་བསླངས་ཏེ་
དཔལ་ལྡན་རྒྱུན་གྱི་དབང་པོའི་སྨན།། གྲལ་དུ་གནས་པའི་འཚོ་བྱེད་ཀྱི་གཟུགས་
བརྙན་འཆང་བ་ཚུལ་ཁྲིམས་རྒྱལ་མཚན་པས་རང་ལོ་ཉེར་དགུ་བ་ལྕགས་གླང་ས་
གའི་ཟླ་བའི་ཡར་ཚེས་ལ་བླ་སྒྲུབ་ཞག་བདུན་བགྱིས་པའི་ཚེ་གསོལ་ [ བ]བརྩེ་
གཅིག་ཏུ་བཏབ་པ་བྱིན་རླབས་མྱུར་དུ་འཇུག་པའི་རྒྱུར་གྱུར་ཅིག བཀྲ་ཤིས།
སརྦ་མངྒ་ལཾ།།



313
༄༅།།གཡུ་ཐོག་སྙིང་ཐིག་གི་བཀའ་སྲུང་དམ་ཅན་སྡེ་
དགུའི་རྒྱུན་གསོལ་ཉུང་ངུར་བསྡུས་པ་རྣལ་འབྱོར་
རེ་སྐོང་ཞེས་བྱ་བ་བཞུགས་སོ།།
ཀརྨ་ངག་དབང་ཡོན་ཏན་རྒྱ་མཚོ།
ན་མོ་གུ་རུ་གུ་ཎ་ནཱ་ཐཱ་ཡ། བྱིན་རླབས་བླ་སྒྲུབ་ཐུགས་རྗེའི་ཉི་འོད་ཡི་དམ་
དུ་བགྱིད་པའི་རྣལ་འབྱོར་པས་བཀའ་སྲུང་གི་ཕྲིན་ལས་རྒྱས་པ་མི་ལྕོགས་པར་
མདོར་བསྡུས་ སུ་བྱ་བར་འདོད་ན། གཏོར་མཆོད་ ཤ་ཁྲག་གིས་བརྒྱན་པར་
བཤམ། རང་ཉིད་རྩ་བ་གསུམ་གྱིས་མཱ་ཏི་དང་ལྡན་པས། ཨོཾ་བརྗོད་པས་སྣོད་
བཅུད་ཐམས་ ཅད་ སྟོད་ པར་སྦྱངས། ཨཱ༔ བརྗོད་ པས་ ཐོད་ པའི་ སྣོད་ སྟོང་
གསུམ་དང་མཉམ་པ་ཡངས་ཤིང་རྒྱ་ཆེ་བའི་ནང་དུ། ཧཱུྃ་བརྗོད་པས་གཏོར་མ་
ངོ་བོ་ཟག་མེད་ཡེ་ཤེས་ཀྱི་བདུད་རྩི། རྣམ་པ་དགྲ་བགེགས་བསྒྲལ་བ་ལས་བྱུང་
བའི་ཤ་ཁྲག་གི་རྒྱ་མཚོ་ཆེན་པོ་འདོད་ཡོན་གྱི་སྤྲིན་ཕུང་འཕྲོ་བར་གྱུར། ཨོཾ་
ཨཱ༔ ཧཱུྃ། ལན་གསུམ། ཨོཾ་སྭ་བྷཱ་ཝ་སོགས། མདུན་དུ་ཆོས་འབྱུང་དགྲ་བགེགས་
པད་ཉིའི་སྟེང་། མ་ཧཱ་ཀཱ་ལ་རྡོ་རྗེ་བདུད་འདུལ་ནི།། མཐིང་ནག་ཕྱག་གཡས་
ནོར་བུའི་གྲི་གུག་ཕྱར། གཡོན་པས་ཐོད་རློན་ཙིཏྟས་བཀང་བ་འཛིན།། རབ་
ཁྲོས་འཇིགས་རུང་མི་མགོའི་འཕྲེང་བས་བརྒྱན།། དར་ནག་བེར་གསོལ་བེང་
ཆེན་རྐེད་ པར་ བཙུགས།། རྟ་ ནག་ཆིབས་ ཤིང་ མེ་ ཕུང་ དབུས་ སུ་ བཞུགས།།
ཤར་དུ་ཨེ་ཀ་ཛཱ་ཊི་མཐིང་ནག་ཁྲོས།། གྲི་ཐོད་བསྣམས་ཤིང་དྲེའུ་རྟག་པ་ཞོན།།
ལྷོ་རུ་ཁྱབ་འཇུག་དུད་ཁ་སྦྲུལ་ཞགས་དང༌། མདའ་གཞུ་བསྣམས་ཤིང་ཆུ་སྲིན་



314
༄༅།བདུད་རྩི་སྨན་གྱི་མདོ་ཆོག
མགོ་དགུ་ཞོན།། ནུབ་ཏུ་ཅེ་སྤྱང་གདོང་ཅན་གྲི་ཐོད་དང༌།། དགྲ་ཟོར་མི་མགོ་
ཕྱར་ཞིང་དུར་བྱ་ཆིབས།། བྱང་དུ་གནོད་སྦྱིན་ ཤན་ དམར་ སྟག་ གི་ གདོང་།།
ཟངས་གྲི་སྙིང་ཐོགས་འབྲུག་ཞོན་ཙིཏྟས་བརྒྱན།། ཤར་ལྷོར་སྲོག་གི་སྤུ་གྲི་མཐིང་
ནག་ཁྲོས།། ལྕགས་ཀྱུ་སྤུ་གྲི་སྙིང་ཐོགས་སེང་ཆེན་ཞོན།། ལྷོ་ནུབ་སྲིན་དམར་
སྤྱང་གདོང་རལ་གྲི་ཕྱར།། རྩེ་གསུམ་ཞགས་ ཐོགས་རོ་ལངས་མགོ་དགུ་ཞོན།།
ནུབ་བྱང་བདུད་མོ་དུད་མདོག་བྱ་རྒོད་མགོ། རྒྱུ་ཞགས་དགྲ་སྣ་སྙིང་བསྣམས་
ལྕགས་སྤྱང་ཞོན།། བྱང་ཤར་སྲོག་བདག་དུག་མདོག་མདུང་དུག་རྐྱལ།། མགོ་
རློན་ཕུར་ཐོགས་དྲེད་མོ་མགོ་དགུ་ཆིབས།། ཐམས་ཅད་ཉི་མ་འབུམ་གྱི་གཟི་
ལྡན་ཅིང་།། ཁྲོ་གཏུམ་འཇིགས་རུང་སྤྲུལ་པ་དཔག་མེད་འགྱེད།། བསྟན་དགྲ་
བརླག་ཅིང་སྒྲུབ་པོའི་བཀའ་ཉན་གྱུར།། གནས་གསུམ་འབྲུ་གསུམ་མཚན་དང་
རང་ཐུགས་ལས། འོད་འཕྲོས་རང་རང་གནས་ནས་སྤྱན་དྲངས་གྱུར།། གསུར་
ཆེན་དུད་པ་རོལ་མོའི་སྒྲ་དང་བཅས་ཏེ་འདི་སྐད་དོ།། ཧཱུྃ། དད་པ་དང་ནི་དམ་
ཚིག་གིས།། ཚུར་གཤེགས་བཀའ་སྲུང་སྤྱན་འདྲེན་ནོ།། སྟོབས་ལྡན་སྡེ་དགུ་
འཁོར་དང་བཅས།། མཆོད་པའི་གནས་འདིར་གཤེགས་སུ་གསོལ།། ས་མ་ཡ་
ཛ་ཛ༔ ཧཱུྃ། དུར་ཁྲོད་རབ་འཇིགས་གཞལ་ཡས་འདིར།། ཤ་ཁྲག་རྒྱ་མཚོར་
འཁྱིལ་པའི་ཀློང་། བསྟན་བཤིགས་མ་རུངས་བསྒྲལ་བའི་སྟེང་།། བཀའ་སྲུང་
འཁོར་བཅས་བཞུགས་སུ་གསོལ།། ས་མ་ཡ་ཧཱུཾ། ཧཱུྃ། སངས་རྒྱས་བསྟན་པ་
སྲུང་བའི་མཐུ་རྩལ་ཅན།། འཇིག་རྟེན་འདས་ཀྱང་འཁོར་བའི་ཆ་ལུགས་འཛིན།།
དུས་ལས་མི་འདའ་དམ་ཉམས་སྙིང་འབྱིན་པའི།། དམ་ཅན་ཆོས་སྐྱོང་རྣམས་ལ་
ཕྱག་འཚལ་ལོ། ཨ་ཏི་པཱུ་ཧོ༔ ཧཱུྃ། ཁྲག་ཆེན་མཆོད་ཡོན་དབང་ལྔའི་མེ་ཏོག་
བཀྲམ། གསུར་ཆེན་བདུག་པ་ཞུན་ཆེན་སྣང་གསལ་འབར།། དྲི་ཆུའི་བྱུག་པ་
ཤ་རུས་ཞལ་ཟས་སྤུངས། དྲག་པོའི་རོལ་མོ་མཐུན་པའི་དམ་ཚིག་རྫས།། སྨན་
རག་གཏོར་ཚོགས་སྤྱན་གཟིགས་ལོངས་སྤྱོད་རྣམས།། གཟུགས་སྒྲ་དྲི་རོ་རེག་བྱ་
བདེ་བའི་མཆོག ། བཀའ་སྲུང་དྲག་པོ་འཁོར་དང་བཅས་ལ་འབུལ།། མངོན་



༄༅།གཡུ་ཐོག་སྙིང་ཐིག་གི་བཀའ་སྲུང་དམ་ཅན་སྡེ་དགུའི་རྒྱུན་གསོལ་ཉུང་ངུར་བསྡུས་པ།315
སྤྱོད་དྲག་པོའི་ཕྲིན་ལས་མྱུར་དུ་སྒྲུབས།། ཨོཾ་བཛྲ་ཨ གྷཾ་ནས། ཤབ་རུ་པ་ཤཱསྔ་
གནྟེ་རཱ་ས་སྤནྣེ་ས་མ་ཡེ་ཨཱ༔ ཧཱུྃ། མ་ཧཱ་སརྦ་པཉྩ་མ་ཧཱ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི།
དགྲ་བགེགས་ཀྱི་མ་ཧཱ་མཾ་ས་རཀྟ་ཀཾ་ནི་རི་ཏི་ཁ་ཁ་ཁཱ་ཧི་ཁཱ་ཧི། སརྦ་ཤ་ཏྟཾ་ཨི་དོ་
གྲིཉྩ་སྭཱཧཱ། སརྦ་པཱུ་ཛ་བོ་དྷི་ཙི་ཏྟ་ག་ཎ་གུ་ཧྱ་ཧོ་ལྷ་རྣམས་ཀྱི་ལྗགས་ཧཱུྃ་ལས་
བྱུང་བའི་རྡོ་རྗེ་སྦུ་གུ་ཅན་གྱི་འོད་ཟེར་གྱིས་གཏོར་མའི་བཅུད་དྲངས་ཏེ་གསོལ་
བར་གྱུར། ཨོཾ་མ་ཧཱ་ཀཱ་ལ་ཡཀྵ་བཛྲ་ཙིཏྟ་ཧཱུྃ་ཕཊ། རཏྣ་སིདྡྷི་ཧཱུྃ། ཨི་དཾ་བ་ལིཾ་ཏ་
ཁ་ཁ་ཁཱ་ཧི་ཁཱ་ཧི། ལན་གསུམ་གྱིས་གཙོ་བོ་ལ་ཕུལ། འཁོར་རྣམས་ལ། ཨི་དཾ་
སོགས་གཏོར་སྔགས་སོ་སོར་སྦྱར་ཏེ། ཨོཾ་ཨེ་ཀ་ཙཱ་ཏི་མ་མ་རོ་རུ་ཁཾ་ཧཱུཾ་ཧཱུཾ། ཨོཾ་ཀེ་
ཏ་ཀེ་ཏ་སྭཱཧཱ། རཱ་ཧུ་ལ་ས་མ་ཡ་ཧཱུཾ། ཌཱ་ཀི་ནི་ཙིཏྟ་རཀྟ་ས་མ་ཡ་ཧཱིང་ཧྲིང་ཛ༔
ཡཀྐ་ཙིཏྟ་མ་ཧཱ་རུ་དྲ་མཱ་ར་ཡ་ཧཱུྃ་ཕཊ། བཛྲ་སཱ་དྷུ་ས་མ་ཡ་ཨ་མུཀ་མཱ་ར་ཡ་ཧཱུྃ་ཕཊ།
རཀྵ་རཀྟས་མ་ཡ་དགྲ་བོའི་སྲོག་ལ་ཧུར་ཐུ་ཛ༔ དུརྙིང་ཙིཏྟ་ཀཱ་ལ་དགྲ་བོ་ཐུ་
རིལ་མཱ་ར་ཡ་རྦད། ཏྲི་ཤཾ་རྦད་སྦྱོ་གིང་ཀ་ར་དགྲ་བོའི་སྲོག་ལ་ཧབ་ཧབ། དཔལ་
མ་ཧཱ་ཀཱ་ལ་གནོད་སྦྱིན་ཆེན་པོ་རྡོ་རྗེ་བདུད་འདུལ་ལ་སོགས་པ་བཀའ་སྲུང་དམ་
ཅན་སྡེ་དགུ་འཁོར་དང་བཅས་པ་རྣམས་ཀྱིས་མཆོད་པ་དམ་པ་འདི་བཞེས་ལ།
སངས་རྒྱས་ཀྱི་བསྟེན་པ་སྲུངས། སོགས་ཕྲིན་ལས་སྤྱི་ལྟར་བཅོལ་ལ། བསྟོད་པ་
ནི། ཧཱུྃ། ཆོས་སྐུ་ཞི་བའི་དབྱིངས་ལས་མ་གཡོས་ཀྱང་།། གཟུགས་སྐུ་དྲག་པོའི་
ཆ་ལུགས་སྣ་ཚོགས་ཀྱིས།། བསྟན་པ་སྲུང་ཞིང་དགྲ་བགེགས་ཚར་གཅོད་པའི།།
ཆོས་སྐྱོང་དམ་ཅན་སྡེ་དགུའི་ཚོགས་ལ་བསྟོད། ཧཱུྃ། ཀུན་འདུས་རྒྱལ་བ་བླ་
མའི་སྤྱན་སྔ་རུ།། ཁས་བླངས་དམ་བཅས་སྲོག་གི་སྙིང་པོ་ཕུལ།། སྒྲུབ་པོའི་སྐུ་
དགྲ་སྒྲོལ་ བར་ མནའ་ ཕུལ་ བ།། དམ་ ཅན་ བཀའ་སྲུང་ སྡེ་ དགུ་ འཁོར་ དང་
བཅས།། སྔོན་གྱི་དམ་ཚིག་གཉན་པོ་དྲན་མཛོད་ལ།། རང་རང་མཐུན་པའི་
དམ་རྫས་མཆོད་པར་བཞེས།། བོས་པའི་དུས་སུ་མ་ཐོགས་མྱུར་དུ་བྱོན།། ཆད་
ཚེ་མངགས་པའི་ལས་རྣམས་མྱུར་དུ་སྒྲུབས།། ཕྲིན་ལས་བཅོལ་བའི་ལས་རྣམས་
འགྲུབ་པར་མཛོད། རྒྱུན་གྱི་གཏོར་འབུལ་ལ་བཟླས་པ་མི་དགོས་ཀྱང་ཆེད་དུ་



316
༄༅།བདུད་རྩི་སྨན་གྱི་མདོ་ཆོག
བསྙེན་པའི་སྐབས་ལྟ་བུར་བཟླས་བ་སྤྲོ་ན་སྐབས་འདིར་བྱ་སྟེ། རང་ཉིད་རྩ་བ་
གསུམ་དུ་གསལ་བའི་ཐུགས་ཀའི་འོད་ཟེར་དམ་ཅན་རྣམས་ལ་ཕོག ཐུགས་
དམ་གྱི་རྒྱུད་བསྐུལ། སྔོན་གྱི་དམ་བཅའ་དྲན་ནས་ཅི་བསྒོ་བའི་ལས་རྣམས་
བསྒྲུབ་པར་བསམས་ལ་གོང་དུ་སྨོས་པའི་སྔགས་རྣམས་གཙོ་འཁོར་གྱི་འགྲོས་
སྦྱར་ལ་བཟླའོ། སྙིང་ཐིག་ལས་བྱང་དང་གསོལ་ཁ་གཞན་གྱི་དཀྱུས་སུ་འཛུད་
ན་འདི་ ཀས་ ཆོག་ ཅིང༌། འདི་ཉིད་སྒེར་དུ་བྱེད་ན་ མཐར་ནོངས་ བཤགས་
གཤེགས་གསོལ་སོགས་སྤྱི་ལྟར་བྱའོ།། ཞེས་པའང་སྙིང་ཐིག་ལས་བྱང་གསར་
བསྒྲིག་དང་འབྲེལ་པར་དོན་གཉེར་ཅན་ལ་ཕན་འདོད་ཀྱི་བསམ་པས་གཞུང་
ནས་བཏུབ་པོ་ནི་གསོ་རིག་ཐོས་པ་ལམ་བྱེད་པ་ཀརྨ་ངག་དབང་ཡོན་ཏན་རྒྱ་
མཚོའོ།། དགེ་ལེགས་འཕེལ།།



317
༄༅། ། གཡུ་ཐོག་སྙིང་གི་ཐིག་ལེའི་ཕྲིན་ལས་ཀྱི་བྱང་
བུ་བལྟས་ཆོག་ཏུ་བཀོད་པ་བདུད་རྩིའི་རྫིང་
བུ་ཞེས་བྱ་བ་བཞུགས་སོ།།
ཀརྨ་ངག་དབང་ཡོན་ཏན་རྒྱ་མཚོ།
ན་མོ་གུ་རུ་གུ་ཎ་ནཱ་ཐཱ་ཡ།། སྟོབས་བཅུའི་བདག་ཉིད་བོཌཱུརྱ་ཡི་འོད།། རྒྱུ་
འབྲས་ནད་ཀུན་གསོ་མཛད་སྨན་གྱི་བླ། གངས་ཅན་ལྗོངས་སུ་གྲུབ་པའི་སྐུར་
བཞེངས་པ།། གཡུ་ཐོག་འགྲོ་བའི་མགོན་པོ་ལ་ཕྱག་འཚལ།། གང་གི་སྒྲུབ་
ཐབས་ཕྱི་ནང་གསང་གསུམ་ལས།། ཕྱི་མའི་ལས་གཞུང་དངོས་གྲུབ་འབྱུང་
གནས་ལ།། ལྷན་ཐབས་ལྟོ་སྦྱར་འདུས་གསལ་ཁྱེར་བདེ་བ།། ཁྱབ་བདག་བླ་
མས་རྗེས་སུ་གནང་ཕྱིར་འགོད།། འདིར་རིགས་འདུས་སྨན་གྱི་རྒྱལ་པོའི་དཀྱིལ་
འཁོར་དུ་དབང་བསྐུར་བ་ཐོབ་ཅིང་། ཐུན་མོངས་དང་ཁྱད་པར་གྱི་དམ་ཚིག་
ལགནས་པའི་སྒྲུབ་པ་པོས།. ལམ་ཟབ་གཞན་ལས་ཁྱད་པར་དུ་འཕགས་པའི་
ཕྲིན་ལས་འདི་ཉིད་ལམ་དུ་ཁྱེར་བ་ལ་གཉིས། སྒྲུབ་པའི་རྟེན་བཅའ་བ། ཕྲིན་
ལས་གྱེར་སྒོམ་དུ་བྱ་བའོ།།
དང་པོ་ནི། སྨན་གྱི་ནགས་ཚལ་སོགས་ཉམས་དགའ་ཞིང་བྱིན་ཆགས་
པའི་གནས་ སུ། སྒྲུབ་པའི་ཁང་པ་བྱི་དོར་དང༌ རྒྱན་གྱིས་སྨྲས་པའི་གུང་དུ་
འབྱོར་ན་སྐུ་གསུང་ཐུགས་ཀྱི་རྟེན་བྱིན་རླབས་ཅན་དགྲམ། མདུན་དུ་སྟེགས་
བུའི་སྟེང་མངོན་རྟོགས་དང་མཐུན་པའི་བྲིས་དཀྱིལ་ལམ། མཎྜལ་གྱི་སྟེང་དུ་མེ་
ཏོག་གི་ཚོམ་བུ་ལྔ་བཀོད་པའི་ཁར་མཉྫིས་བཏེགས་པའི་སྣོད་བཟང་པོར་གཏོར་
མ་རིན་ཆེན་འབར་བ་པད་འདབ་དང་ཐེབས་ཀྱུ་བཞི་བཞིས་མཚན་པ་ཨ་རུ་ར་



318
༄༅།བདུད་རྩི་སྨན་གྱི་མདོ་ཆོག
རྣམ་རྒྱལ་གྱི་གཟུགས་སོགས་རྒྱན་སྤྲོས་ཅན་ལ་འཛོམ་ན་སྐུ་གསུང་ཐུགས་ཀྱི་རྟེན་
ཏུ་ཙཀླུ་སྔགས་བྱང་མེ་ལོང་དར་གདུགས་མཐིང་ག་ ཅན་བཤམ། མདུན་དུ་
མཆོད་གཏོར། གཡས་གཡོན་ཏུ་སྨན་རཀ་ཐོད་པ་བཅུད་ལྡན། ཆུ་གཉིས་ཉེར་
སྤྱོད་ཕྲེད་ཚར། སྒྲུབ་པའི་སྐབས་བསྐོར་བཤམ་བྱ། རྒྱབ་ངོས་སུ་རྒྱས་པར་སྤྲོ་
ན་སྐོང་གཏོར་རྙིང་ལུགས་སྤྱི་འགྲོ་བཅའ། བསྡུ་ན་མེད་ཀྱང་ཆོག གང་ལྟར་
དེའི་གཡས་སུ་ལྕགས་སམ་བརྙའི་སྣོད་དུ་དམ་ཅན་སྡེ་དགུ་ལ་དམར་གཏོར་ཟུར་
གསུམ་གཙོ་འཁོར་དགུའམ། བསྡུ་ན་དམར་གཏོར་གཅིག་ལ་ཐེབས་ཀྱུ་བརྒྱད་
ཀྱིས་བསྐོར་བ་ཤ་ཁྲག་གིས་བརྒྱན་པ། གཡོན་ཏུ་དྲང་སྲོང་ལྷ་སྨན་སྤྱི་ལ་དཀར་
ཟླུམ་འདབ་བཞི་རིལ་བུ་གང་འགྲུབ་ཀྱིས་བསྐོར་བ་སྨན་སྣ་དང་དར་སྣས་བརྒྱན་
པ་བཤམ། སྒྲུབ་པ་མིན་པའི་དུས་མཆོད་ལྟ་བུར་གཏོར་མ་རིན་ཆེན་འབར་བའི་
གཡས་གཡོན་ཏུ་སྨན་རཀ ཉེར་སྤྱོད། བཀའ་སྲུང་གཏོར་མ་ཙམ་གྱིས་འཐུས་
ཤིང་། མཎྜལ་སྐུ་གསུང་ཐུགས་རྟེན་ མདུན་གྱི་མཆོད་གཏོར་ སོགས་ ཀྱང་ མ་
འཛོམ་ན་མི་དགོས་སོ།། རྒྱས་བསྡུས་གང་ལ་ཡང་སྔོན་གཏོར་དཀར་བགེགས།
ཞལ་ཟས། ཚོགས་ཀྱི་ཡོ་བྱད། ཆད་མདོ་བརྟན་གཏོར། ཆོས་སྐྱོང་གཏོར་
འབུལ་རྣམས་དང༌། མེ་ཏོག་སྤོས་རོལ་སོགས་ཉེ་བར་མཁོ་བའི་ཡོ་བྱད་རྣམས་
ཚོགས་པར་བྱའོ།།
གཉིས་པ་ཕྲིན་ལས་དངོས་ལ་གསུམ། སྔོན་འགྲོ། དངོས་གཞི། རྗེས་ཀྱི་
ལས་རིམ་མོ། །
དང་པོ་ནི། བརྒྱུན་འདེབས་ཕྱི་གཏོར་བཀའ་བསྒོ་མཚམས།། སྐྱབས་
སེམས་ཚོགས་བསགས་བཤགས་པ་དང༌། བྱིན་དབབ་མཚོན་ལྔས་བརླབ་པ་སྟེ།།
སྔོན་ཏུ་འགྲོ་བའི་ལས་རིམ་མོ།། ཞེས་པ་སྟེ། ཐོག་མར་རྙིང་མ་སྤྱིའི་ཕྱག་སྲོལ་
ལྟར་བརྒྱུད་འདེབས་རྒྱས་པ་ཟུར་མཁར་བ་མཉམ་ཉིད་རྡོ་རྗེས་མཛད་པ་ལྟར་
རམ། དཀྱུས་སུ་བསྡུ་ན། དུག་གསུམ་ནད་སེལ་སངས་རྒྱས་སྨན་གྱི་བླ། ཡེ་
ཤེས་མཁའ་འགྲོའི་གཙོ་མོ་དཔལ་ལྡན་ཕྲེང༌།། གངས་ཅན་འགྲོ་བའི་སྐྱབས་



༄༅།གཡུ་ཐོག་སྙིང་གི་ཐིག་ལེའི་ཕྲིན་ལས་ཀྱི་བྱང་བུ་བལྟས་ཆོག་ཏུ་བཀོད་པ།
319
གཅིག་གཡུ་ཐོག་པ།། ཡེ་ཤེས་གཟུངས་དང་དཔལ་ལྡན་གཞོན་ནུའི་ཞབས།།
སངས་རྒྱས་རིན་ཆེན་རཏྣ་བཛ་དང༌།། དོན་གྲུབ་རྒྱལ་མཚན་བྲང་ཏི་དཀོན་
མཆོག་སྐྱབས། དཔལ་ ལྡན་ འཚོ་བྱེད་ཟུལ་ཕུ་སྨན་མོ་ཆེ།། བསོད་ནམས་
དབང་པོ་མཚུངས་མེད་རྣལ་འབྱོར་ཆེ། རི་ཁྲོད་ཞིག་པོ་ཟུར་མཁར་ཆོས་ཀྱི་རྗེ།།
དཀོན་མཆོག་དཔལ་བཟང་བྱམས་པའི་མཚན་ཅན་དང་། མགོན་པོ་དཔལ་བ་
དོན་ལེགས་དོན་གྲུབ་མཚན།། སྒམ་པོ་ཆོས་དབང་འབྲི་ཁུང་ཆོས་ཀྱི་གྲགས།།
དཀོན་མཆོག་ལྷུན་གྲུབ་དཀོན་མཆོག་ཕྲིན་ལས་བཟང་།། བསྟན་འཛིན་འགྲོ་
འདུལ་དཀོན་མཆོག་ཆོས་རྒྱ་མཚོ།། དོན་གྲུབ་ཆོས་རྒྱལ་བསྟན་པའི་ཉིན་མོར་
བྱེད། ཀརྨ་མཆོག་དགའ་འོད་གསལ་འགྱུར་བ་མེད།། ཡང་ན། ཟུར་མཁར་
ཆོས་ཀྱི་རྗེ། ཞེས་པའི་རྗེས་སུ། དཀོན་མཆོག་དཔལ་བཟང་ནམ་མཁའ་དཔལ་
ལྡན་ཞབས།། - བདུད་འཇོམས་རྡོ་རྗེ་བཀྲ་ཤིས་སྟོབས་ཀྱི་རྒྱལ།། ངག་གི་དབང་
པོ་ཆོས་ དབྱིངས་རང་སར་གྲོལ། རྡོ་རྗེ་ཐེགས་མེད་རྗེ་བཙུན་ གཏེར་ བདག་
གླིང༌།། རིན་ཆེན་རྣམ་རྒྱལ་ཆོས་ཉིད་རང་གྲོལ་དང་།། པདྨ་བཤེས་གཉེན་ངག་
དབང་ཀུན་ཏུ་བཟང་།། པདྨ་བདུད་འདུལ་ཡེ་ཤེས་མཆོག་གྲུབ་ཞབས།། བློ་
གསལ་བསྟན་སྐྱོང་ལེགས་གྲུབ་མཁྱེན་བརྩེའི་དབང་།། ཞེས་སྦྱར། གང་ལྟར་
མཐར། རྩ་ བརྒྱུད་བླ་ མ་ འགྲོ་བའི་སྐྱབས་ རྣམས་ ལ།། གུས་ པས་ གསོལ་ བ་
འདེབས་སོ་བྱིན་གྱིས་རློབས།། དབང་གིས་རྒྱུད་སྨིན་དམ་ཚིག་རྣམ་པར་དག།
ཕྱི་ནང་གསང་བའི་བསྙེན་སྒྲུབ་མཐའ་རུ་ཕྱིན།། བླ་མའི་བྱིན་རླབས་རྒྱུད་ལ་
མྱུར་ཞུགས་ནས། གཡུ་ཐོག་རྗེ་དང་ཡོན་ཏན་མ་མཉམ་པར་ཤོག། སྟེང་སྒོ་
རྣམ་གྲོལ་འོག་སྒོ་ཐབས་ལམ་འབྱོངས། རྩ་རླུང་ཐིག་ལེ་ལྷ་སྔགས་ཆོས་སྐུར་
སྨིན།། འབྱུང་འཁྲུགས་ཏིང་འཛིན་བདུད་ཀྱི་གེགས་ལས་ གྲོལ། འཆི་མེད་
འཇའ་ལུས་རྡོ་རྗེའི་སྐུ་འགྲུབ་ཤོག། དུག་གསུམ་རྒྱུ་དང་ཉེས་གསུམ་འབྲས་བུའི་
ནད། འཚོ་མཛད་སྨན་པའི་རྒྱལ་པོ་བཅོམ་ལྡན་འདས།། ཚེ་འདིར་དཀའ་བ་
མེད་པར་འགྲུབ་ནས་ཀྱང་།། མཁའ་ཁྱབ་སྐྱེ་དགུའི་སྐྱོབ་པ་ཉིད་གྱུར་ཅིག །
ie



320
༄༅།བདུད་རྩི་སྨན་གྱི་མདོ་ཆོག
གཉིས་པ་ཕྱི་གཏོར་བཏང་བ་ནི། རྒྱས་པར་སྤྲོ་ན་ཕྱི་གཏོར་བསྔོས་པས་
ཀུན་ཚིམས་ལྟར་དཀར་ཕྱོགས། རིགས་དྲུག། བགེགས་རིགས་ཀྱི་གཏོར་མ་ཆ་
གསུམ་སོ་སོར་བསྔོ། བསྡུ་ན་གཏོར་མ་དཀར་དམར་གཉིས་བཤམས་ལ། རང་
ཉིད་སྐད་ཅིག་དཔལ་ཆེན་རྟ་མགྲིན་དུ།། གསལ་བའི་ཐུགས་ཀའི་ཧཱུྃ་ལས་འོད་
འཕྲོས་པས། རྫས་ཀྱི་སྐྱོན་སྦྱངས་རིན་ཆེན་སྣོད་ཡངས་སུ།། བདུད་རྩིའི་ངོ་བོ་
འདོད་པའི་དངོས་པོར་གྱུར།། ་ ༀ་ཨཱ ཧཱུཾ། གསུམ། ཐུགས་ཀའི་འོད་ཟེར་
ལྕགས་ཀྱུ་ ལྟ་ བུ་ ཡིས།། དཀར་ ཕྱོགས་ སྐྱོང་ བའི་ ལྷ་ དང༌ རིགས་ དྲུག་ འགྲོ།།
གནོད་བྱེད་གདོན་བགེགས་འབྱུང་པོའི་ཚོགས་རྣམས་ཀུན། ཐོགས་པ་མེད་
པར་གནས་འདིར་རབ་འདུས་ཤིག། ས་མ་ཡ་ཛ༔ ས་མ་ཡ་ཧཱུཾ། ཨོཾ་བཛྲ་ཨརྒྱུ་
ནས། ཤཐ་པྲ་ཏི་ཙྪ་སྭཱཧཱ། ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཾ་ཨ་དྱན་ནུ་ཏྤནྣ་ཏྭཱཏ་མཾ་
ཧཱུྃ་ཕཊ་སྭཱཧཱ། ལན་གསུམ་དང་། ན་མ སརྦཏ་ཐཱ་ག་ཏེ་བྷོ་བི་ཤྭ་མུ་ཁེ་བྷྱ༔
སརྦ་ཐཱ་ཁཾ་ཨུདྨ་ ཏེ་སྤར་ཎ་ཨི་མཾ་ག་ག་ན་ཁཾ་གྲིཉྩེ་དཾ་བ་ལྟ་དི་སཱཧཱ། ཞེས་ནམ་
མཁའ་མཛོད་ ཀྱི་ སྔགས་ རྒྱུ་ ལན་ གསུམ་ གྱིས་ དཀར་ གཏོར་ བསྔོས་ ལ། ཧཱུྃ།
དཀར་ཕྱོགས་སྐྱོང་བའི་དམ་ཚིག་ཅན་རྣམས་དང་། གཞི་བདག་ཚོགས་ཀུན་
མཆོད་སྦྱིན་གཏོར་མ་ལོངས།། རྣལ་འབྱོར་ བདག་ ཅག་དཔོན་སློབ་ འཁོར་
བཅས་ཀྱི།། བར་ཆད་ཀུན་སོལ་མཐུན་རྐྱེན་མ་ལུས་སྒྲུབས།། འགྲོ་དྲུག་ལུས་
ངག་ཡིད་གསུམ་རབ་ཚིམས་ནས། སྡུག་བསྔལ་ཀུན་བྲལ་བདེ་ལ་སྤྱོད་གྱུར་ཅིག
ཡ་ཧི་གཙྪ། ཞེས་གཏོར་མ་ཕྱི་རོལ་དུ་འབུལ། ན་མ༔ སརྦ་ཏ་ཐཱ་ག་ཏ་ཨ་ཝ་ལོ་
ཀི་ཏེ་ཨོཾ་སམྦྷ་ར་སམྦྷ་ར་ཧཱུཾ། ཁ་ཁ་ཁཱ་ཧི་ཁཱ་ཧི། ལན་གསུམ་གྱིས་དམར་གཏོར་
བསྔོ། ས་མ་ཡན་ར་ཀན་བཛྲ་ཧཱུྃ་ཕཊ། ཅེས་བརྗོད།
གསུམ་བཀའ་བསྒོ་བ་ནི། ཧཱུྃ། ཉོན་ཅིག་སྐལ་མེད་བགེགས་ཀྱི་
ཚོགས། ང་ནི་གདོད་ནས་ལྷུན་གྲུབ་པའི།། ཁྲོ་རྒྱལ་ཀུན་གྱི་རྗེ་བཙན་ཡིན།།
བདུད་དཔུང་ ཐལ་བར་རློག་ པར་བྱེད།། གསང་ ཆེན་ རིགས་ འདུས་ དཀྱིལ་
འཁོར་འདིར།། ཁྱེད་ཅག་འཇུག་པའི་སྐལ་མེད་པས། གཞན་དང་གཞན་དུ་



༄༅།།གཡུ་ཐོག་སྙིང་གི་ཐིག་ལེའི་ཕྲིན་ལས་ཀྱི་བྱང་བུ་བལྟས་ཆོག་ཏུ་བཀོད་པ།
321 །
བྱེར་ཞིང་དེངས།། འདུག་ན་བརླག་པར་གདོན་མི་ཟ།། ཨོཾ་ཨཱ༔ ཧཱུྃ་གུ་རུ་དེང་ཊ་
ཀི་ནཱི་གནོད་བྱེད་འབྱུང་པོ་སརྦ་བི ན་ཨུཙྪ་ཏ་ཡ་ཕཊ། ཅེས་དང་། ཧཱུྃ་བཞི་
པའི་དྲག་སྔགས་དུད་རྗེས་ཡུངས་ཐུན་རོལ་མོ་སོགས་ཀྱིས་བགེགས་བསྐྲད་ལ་
འབྱུང་གཏོར་ཕྱིར་དོར་རོ།།
བཞི་པ་སྲུང་འཁོར་ནི། ཧཱུྃ། རང་བྱུང་ཡེ་ཤེས་ཁྲོ་རྒྱལ་ང་། མ་རིག་ལོག་
རྟོག་བགེགས་ཀྱི་གཤེད། ལྷ་འདྲེར་འཛིན་པའི་འཁྲུལ་སྣང་བགེགས།། བདེ་
ཆེན་ཀློང་དུ་རང་གྲོལ་མཚམས།། སྟེང་འོག་ཕྱོགས་མཚམས་མ་ལུས་པ།། རྡོ་རྗེ་
འཁོར་ལོ་རིན་པོ་ཆེ།། པདྨ་རྒྱ་གྲམ་མེ་དཔུང་འབར།། སྲ་བརྟན་སྲུང་བའི་གུར་
ཁང་གྱུར། ཨོཾ་ཨཱ༔ ཧཱུྃ་གུ་རུ་དེ་བ་ཌཱ་ཀི་ནཱི་བཛྲ་ཙ་ཀྲ་རཏྣ་པདྨ་ཀརྨ་ཛྭ་ལ་རཾ་རཀྵ་
རཀྵ་ཧཱུྃ། །
ལྔ་པ་སྐྱབས་སུ་འགྲོ་བ་ནི། རང་གི་སྙིང་གནས་འོད་ཟེར་འཕྲོས་པས་བླ་
མ་རིགས་འདུས་སྨན་ པའི་རྒྱལ་པོ་རྩ་གསུམ་དམ་ཅན་སྲུང་མའི་ཚོགས་དང་
བཅས་པ་མདུན་གྱི་ནམ་མཁར་བཛྲ་ས་མཱ་ཛ༔ ན་མོ། རིགས་འདུས་བདེ་
གཤེགས་རྡོ་རྗེ་འཆེད།། ཕྱོགས་དུས་དཀོན་མཆོག་གསུམ་གྱི་དངོས། བདག་
གཞན་བྱང་ཆུབ་མ་ཐོབ་བར།། སྙིང་ནས་ཉེ་བར་སྐྱབས་སུ་མཆི།། ལན་གསུམ།
དྲུག་པ་སེམས་བསྐྱེད་པ་ནི། ནམ་མཁས་ཁྱབ་པའི་སེམས་ཅན་རྣམས།
སྡུག་བསྔལ་མཚོ་ལས་བསྒྲལ་བའི་ཕྱིར།། རྩ་བ་གསུམ་གྱི་གོ་འཕང་མཆོག། མ་
ཐོབ་བར་དུ་བསྒྲུབ་པར་བྱ།། ལན་གསུམ་བརྗོད།
བདུན་པ་ཚོགས་བསགས་པ་ནི། ཧཱུྃ་ཧཱི༔ བླ་མ་ཡི་དམ་མཁའ་འགྲོ་སྤྱན་
འདྲེན་གཤེགས། : སེང་ཁྲི་པད་སྡོང་ཉི་ཟླའི་སྟེང་དུ་བཞུགས།། བདག་གཞན་
སྒོ་གསུམ་གུས་ཕྱག་རྟག་ཏུ་འཚལ།། དངོས་འབྱོར་ཡིད་སྤྲུལ་ཕྱི་ནང་གསང་བས་
མཆོད། ཉེས་ ལྟུང་ ཉམས་ ཆགས་ འགལ་འཁྲུལ་ ཅི་ མཆིས་ བཤགས།། དུས་
གསུམ་དགེ་བའི་ཚོགས་ལ་རྗེས་ཡི་རང་།།། - གང་ལ་ གང་ འདུལ་ཆོས་འཁོར་
བསྐོར་བཞིན་དུ། མྱ་ངན་མི་འདའ་འགྲོ་བའི་དོན་དུ་བཞུགས།། བསོད་



322
༄༅།བདུད་རྩི་སྨན་གྱི་མདོ་ཆོག
ནམས་ཡེ་ཤེས་གང་བསགས་བྱང་ཆུབ་བསྔོ།། འཁོར་བ་དོང་སྤྲུགས་བདེ་ཆེན་
མཆོག་ཐོབ་ཤོག། ཅེས་སོ་སོར་ཏིང་ངེ་འཛིན་ལ་བློ་བཞག་བཞིན་པས་ཚིག་ངག་
ཏུ་བརྗོད། །
བརྒྱད་པ་ནོངས་པ་བཤགས་པ་ཁྱད་པར་དུ་བྱ་བ་ནི། སྐྱབས་ གནས་
བདག་ལ་བརྩེར་དགོངས་མཛོད།། ཐོག་མེད་དུས་ནས་ད་ལྟའི་བར།། བདག་
གཞན་ལུས་ངག་ཡིད་གསུམ་གྱིས།། མི་དགེ་གང་བགྱིས་མཐོལ་ཞིང་བཤགས།།
ཞེས་དང་ཡི་གེ་བརྒྱ་པ་བརྗོད་ལ་ཉམས་ཆགས་བཤགས་ཤིང༌། ཛ༔ ཧཱུྃ་ཁཾ་ཧོ༔
ཚོགས་ཞིང་རྣམས་རང་ལ་ཐིམ་པར་གྱུར།། དགུ་པ་བྱིན་དབབ་པ་ནི། མཁའ་
ཁྱབ་ཀྱི་འཁོར་ལོར་བཞུགས་པའི་རྩ་བ་གསུམ་གྱི་ལྷ་ཚོགས་རིགས་འདུས་བླ་མའི་
ཕྱག་རྒྱར་སད་པའི་གསང་བ་གསུམ་གྱི་བྱིན་རླབས་འོད་ཟེར་གྱིས་བདག་དང་
གནས་ཡོ་བྱད་ ཐམས་ ཅད་བྱིན་གྱིས་ བརླབས་ པར་ བསམས་ ལ་ མོས་ གུས་ ཀྱི་
ཐུགས་བསྐྱེད་ ཅིང་ སྦྱར་ སྤོས་ རོལ་ མོའི་ སྒྲ་ དང༌ བཅས་ ཏེ། ཧཱུཾ་ཧཱི༔ ཆོས་
དབྱིངས་སྤྲོས་པ་བྲལ་བའི་ཀློང་ཡངས་ནས།། འགྲོ་དོན་འདོད་དགུར་བསྒྱུར་
བའི་གཙོ་དང་ འཁོར།། རྒྱུ་ དང་ འབྲས་ བུའི་ ནད་ སེལ་ བདེ་ གཤེགས་ གཙོ།།
སྔོན་མེད་སྨན་པའི་བྱིན་རླབས་དུས་འདིར་ཕོབ།། རིགས་ལྔ་སྐུ་ལྔ་རིགས་པའི་
ཡེ་ཤེས་ལྔ།། ཡེ་ཤེས་ལྔ་ལྡན་རྒྱལ་པ་ཡབ་ཡུམ་རྣམས།། འགྲོ་ལྔ་དུག་ལྔའི་ནད་
ལས་གྲོལ་བའི་ཕྱིར།། དུས་འདིར་བྱིན་རླབས་སྨན་གྱི་བཅུད་ཕོབ་ཅིག ལྷ་དང༌
དྲང་སྲོང་ཕྱི་ནང་སྡེ་བཞིའི་འཁོར།། རང་ལས་མི་གཞན་སྤྲུལ་བའི་ལྷ་ཚོགས་
རྣམས།། བདུད་རྩི་སྨན་གྱི་དངོས་གྲུབ་སྟེར་ལ་དབང༌།། གནས་དུས་རྫས་ལ་
བདུད་རྩིའི་བྱིན་ ཕོབ་ ཅིག བླ་ མ་ ཡི་ དམ་ མཁའ་འགྲོ་ རབ་ འབྱམས་ དང་།།
སྨན་སྐྱོང་སྲུང་མའི་ཚོགས་དང་བཅས་པ་ཀུན།། འདིར་གཤེགས་གནས་དང་ཡོ་
བྱད་བྱིན་གྱིས་རློབས། སྐལ་ལྡན་བུ་ལ་དབང་མཆོག་བསྐུར་དུ་གསོལ།། སྐུ་ཡི་
དབང་བསྐུར་བྱིན་རླབས་ལུས་ལ་ཞུགས།། ལུས་ཀྱི་ནད་གདོན་སྡིག་སྒྲིབ་དག་
པར་མཛོད།། གསུང་གི་དབང་བསྐུར་བྱིན་རླབས་ངག་ལ་ཞུགས། ངག་གི་ནད་



༄༅།གཡུ་ཐོག་སྙིང་གི་ཐིག་ལེའི་ཕྲིན་ལས་ཀྱི་བྱང་བུ་བལྟས་ཆོག་ཏུ་བཀོད་པ། 323
གདོན་སྡིག་སྒྲིབ་དག་པར་མཛོད།། ཐུགས་ཀྱི་དབང་བསྐུར་བྱིན་རླབས་ཆེམས་
ལ་ཞུགས།། ཡིད་ཀྱི་ནད་གདོན་སྡིག་སྒྲིབ་དག་པར་མཛོད།། སྐུ་གསུང་ཐུགས་
དབང་ལུས་ངག་ཡིད་ལ་ཕོབ།། སྒྲིབ་གསུམ་དག་ནས་སྐུ་གསུམ་མངོན་གྱུར་ཤོག།
ཨོཾ་ཨཱཿ ཧཱུྃ་བཛྲ་གུ་རུ་དེ་བཌཱ་ཀི་ནཱི་སརྦ་དྷརྨ་བཱ་ལ་ཀཱ་ཡ་ཝཱ་ཀ་ཙིཏྟ་ཨདྷིཥཱ་ན་ཨདྷིཥྛ་
ཏེ་ཨཱ་བེ་ཤ་ཡ་ཨ་ཨཱ༔ བཅུ་པ་མཆོད་རྫས་བྱིན་གྱིས་བརླབ་པ་ནི། རཾ་ཡཾ་ཁཾ།
མཆོད་རྫས་ཉེས་པའི་དྲི་མ་སྦྱངས། སྟོང་པའི་ངང་ལས་འབྲུ་བཞི་གསལ།། ཨོཾ་
ཡིག་དཀར་པོ་འོད་འབར་བ།། རིགས་ལྔ་ཡབ་ཡུམ་ངོ་བོ་ཉིད།། མཚན་ལྡན་
ཐོད་པར་ཞུ་བ་ལས།། འཆི་མེད་ཡེ་ཤེས་བདུད་རྩིར་གྱུར། ཨོཾ་ཨཱ༔ ཧཱུྃ་སརྦ་པཉྩ་
ཨ་མྲྀ་ཏ་ཧཱུྃ་ཧི ཋ༔ ལན་གསུམ། ཨཱ ཡིག་དམར་པོ་འོད་འབར་བ། འཁོར་
བ་སྐྱེ་མེད་དབྱིངས་སུ་བསྒྲལ།། དེ་ཉིད་ཐོབ་པར་ཞུ་བ་ལས། ཉོན་མོངས་
འཇོམས་པའི་རཀྟར་གྱུར། ཨོཾ་ཨཱ༔ ཧཱུྃ་མ་ཧཱ་རཀྟ་ཛྭ་ལ་མཎྜ་ལེ་ཧཱུཾ་ཕཊ། ལན་
གསུམ། ཧཱུྃ་ཡིག་མཐིང་ག་འོད་འབར་བ།། བདེ་ཆེན་ཐུགས་ཀྱི་ངོ་བོ་ཉིད།། དེ་
ཉིད་ཐོད་པར་ཞུ་བ་ལས།། འདོད་ཡོན་མི་ཟད་གཏོར་མར་གྱུར།། ཨོཾ་ཨཱ༔ ཧཱུྃ་མ་
ཧཱ་བ་ལིཾ་ཏ་ཏེ་ཛོ་བ་ལིནྟ་ཕལ་བ་ཏེ་གུ་ཧྱ་ས་མ་ཡེ་སྭཱཧཱ། གསུམ། ཧི ཡིག་འོད་
ལྔ་རབ་འབར་བ།། ལས་རྣམས་ཀུན་བྱེད་ནམ་མཁའ་མཛོད།། དེ་ཉིད་ཐོད་
པར་འོད་དུ་ཞུ།། ཕྱི་ནང་གསང་མཆོད་བསམ་མི་ཁྱབ།། ཨགྷཾ་ནས། ཤབྡ་པཱུ་ཛ་
མེ་གྷ་ཨོཾ་ཨཱ༔ ཧཱུྃ། རཱུ་པ་ནས། སྤ་ནེ་པཱུ་ཛ་མེ་གྷ་ས་མུ་དྲ་སྦ་ར་ཎ་ས་མ་ཡེ་ཨཱཿ ཧཱུྃ།
མ་ཧཱ་མཾ་ས་རཀྟ་ཀི་ནི་རི་ཏི་བོ་དྷི་ཙིཏྟ་མ་ཧཱ་སུ་ཁག་ཎ་གུ་ཧྱ་པཱུ་ཛ་ཧོ༔ ཞེས་རོལ་
མོའི་སྒྲ་དང་བཅས་ཏེ་བྱིན་བརླབ་བོ། །
གཉིས་པ་དངོས་གཞི་ནི། ཏིང་འཛིན་རྣམ་གསུམ་དཀྱིལ་འཁོར་བསྐྱེད།།
སྤྱན་འདྲེན་བཞུགས་གསོལ་ཕྱག་འཚལ་དང་།། མཆོད་བསྟོད་བྱིན་སྡུད་འཛབ་
བཟླ་ཞིང་།། ཐུར་མཚམས་དངོས་གཞིའི་ལས་རིམ་བཅུ། ཞེས་པ་སྟེ། དེ་ལ་
ཐོག་མར་ཏིང་འཛིན་རྣམ་གསུམ་བསྒོམ་པ་ནི། ཧཱུྃ། ཆོས་རྣམས་མི་དམིགས་
སྤྲོས་དང་བྲལ། སྐྱེ་མེད་སྟོང་གསལ་ནམ་མཁའ་ཆེ།། ཨོཾ་མཾཧཱ་ཤུ་ནྱ་ཏཱ་ཛྙཱ་ན་



324
༄༅།བདུད་རྩི་སྨན་གྱི་མདོ་ཆོག
བཛྲ་སྭ་བྷཱ་ཝ་ཨཱཏྨ་ཀོཉཧཾ། དེ་ལྟར་མ་རྟོགས་སེམས་ཅན་ལ། མི་བཟོད་སྙིང་རྗེ་
ཀུན་ཁྱབ་བསྒོམས།། སྟོང་ཉིད་སྙིང་རྗེ་དབྱེར་མེད་ཀྱི།། ངང་ནས་འགྲོ་དོན་
བསྒྲུབ་པའི་ཕྱིར། རང་རིག་གསེར་གྱི་རྡོ་རྗེར་གྱུར།། གཉིས་པ་རྟེན་བརྟེན་
པའི་དཀྱིལ་འཁོར་བསྐྱེད་པ་ནི། དེ་ལས་ཨེ་འཕྲོས་ནམ་མཁའ་ཆེ།། ཡོ་འཕྲོས་
རླུང་གི་དཀྱིལ་འཁོར་ཏེ། ར་འཕྲོས་རཀྟའི་རྒྱ་མཚོ་འཁྲུགས།། སུཾ་ལས་ཞིང་
ཆེན་ས་གཞི་བརྡལ།། ཀེང་ལས་རུས་པའི་རི་རབ་སྟེང༌།། རོ་ལས་བསྐལ་པའི་མེ་
དཔུང་འབར།། དེ་དབུས་སྣ་ཚོགས་ཧཱུྃ་འཕྲོས་ཏེ། ཡོངས་གྱུར་ཡེ་ཤེས་གཞལ་
ཡས་ཁང་། ཁྱམས་སྒོ་རྟ་བབ་མཚན་ཉིད་རྫོགས།། དེ་དབུས་པད་སྡོང་འདབ་
མ་ བཞི།། ཟླ་ ཉི་ བདུད་ བཞི་ རོ་ གདན་ སྟེང༌།། ཧི མ་ ཧ་ རི་ནི་ ས་ རྣམས།།
དབུས་དང་འདབ་བཞི་སོ་སོར་གསལ།། དེ་ལས་འོད་འཕྲོས་སངས་རྒྱས་མཆོད།།
སེམས་ཅན་ཀུན་གྱི་སྡིག་སྒྲིབ་སྦྱངས།། ཚུར་འདུས་རྡོ་རྗེ་གྲི་གུག་གྱུར།། དེ་ཉིད་
གནས་འགྱུར་དྲན་རྫོགས་སུ།། རྟ་མཆོག་ཡབ་ཡུམ་སྐུ་མདོག་དམར།། དབུ་
གཙུག་རྟ་མགོ་རྟ་སྐད་འཚེར།། དབང་སྡུད་གྲི་གུག་ཕྱག་གཡས་ཕྱར།། བདུད་
བཞིའི་ཁྲག་ བཀང་ ཐོད་ པ་ གཡོན།། བདུད་ བཞིའི་ སྟེང༌ དུ་ བརྐྱང་ བསྐུམ་
བཞུགས།། རྡོ་རྗེ་ཕག་མོ་ཡུམ་དང་སྦྱོར།། དེ་ཉིད་ཆ་ལུགས་ཡབ་འདྲ་ལ།། སྤྱི་
གཙུག་ཕག་གདོང་ངུར་སྒྲ་སྒྲོགས།། གྲི་ཐོད་འཛིན་པས་ཡབ་ལ་འཁྱུད།། བཅུ་
དྲུག་ལང་ཚོ་ཆགས་པའི་ཉམས།། ནུ་མ་བྷ་ག་རྒྱས་པའི་ཚུལ།། བསྐལ་བའི་མེ་
ཀློང་བཞུགས་པར་བསྐྱེད།། མདུན་སོགས་ཕྱོགས་བཞིའི་འདབ་མ་ལ།། རྡོ་རྗེ་
རིན་ཆེན་པདྨ་དང་། ལས་ཀྱི་མཁའ་འགྲོ་རྣམ་པ་བཞི།། མཐིང་སེར་དམར་
ལྗང་འོད་ཕུང་འབར།། གཡས་གཡོན་གྲི་གུག་ཐོད་ཁྲག་འཛིན།། རུས་པའི་
རྒྱན་མཛེས་ཁྲོ་འཛུམ་འགྱིང་།། བརྐྱང་བསྐུམ་ གར་ ཐབས་རོ་སྟེང་བཞུགས།།
སྤྱི་བོར་པད་སྡོང་འདབ་བཞི་ལ།། ཉི་ཟླའི་གདན་སྟེང་ལྟེ་དབུས་སུ།། རིགས་
འདུས་བླ་མ་རྡོ་རྗེ་སེམས།། མཐིང་གསལ་ཞལ་གཅིག་ཕྱག་གཉིས་པ། ཆོས་
ཉིད་མི་འགྱུར་རྡོ་རྗེ་གཡས།། ཟག་མེད་བདེ་རྒྱས་ཐོད་པ་གཡོན།། གཅེར་བུ་



༄༅།གཡུ་ཐོག་སྙིང་གི་ཐིག་ལེའི་ཕྲིན་ལས་ཀྱི་བྱང་བུ་བལྟས་ཆོག་ཏུ་བཀོད་པ།
325
རིན་ཆེན་རུས་རྒྱན་སྤྲས།། ཁྲོ་འཛུམ་འགྱིང་བག་སྐྱིལ་ཀྲུང་གི།། པང་དུ་རང་
རིག་ཡུམ་གྱིས་འཁྱུད།། སྔོ་བསང་གཞོན་ཚུལ་ཆགས་པའི་ཉམས།། རབ་མཛེས་
ཡིད་འོང་གྲི་ཐོད་འཛིན།། མདུན་སོགས་ཕྱོགས་བཞིར་རྣམ་སྣང་དང་། རིན་
འབྱུང་སྣང་མཐའ་དོན་ཡོད་གྲུབ།། རིག་པའི་ཡེ་ཤེས་རིགས་བཞི་པོ།། དཀར་
སེར་ དམར་ ལྗང༌ སྐུ་ མདོག་ ཅན།། རང་ རིགས་ ཡུམ་ སྦྱོར་ ཕྱག་ མཚན་ ནི།།
འཁོར་ལོ་ རིན་ ཆེན་ པད་ མ་ དང་།། སྣ་ ཚོགས་ རྡོ་ རྗེ་ ཕྱག་ གཡས་ བསྣམས།།
གཡོན་ཐོད་ཆ་ལུགས་གཙོ་ལྟར་བསྐྱེད ཐུགས་ ཀར་ སོ་ སོའི་ ས་ བོན་དང༌།།
གནས་གསུམ་ཨོཾ་ཨཱ ཧཱུྃ་གིས་མཚན།། གཞན་ཡང་ཡི་དམ་མཁའ་འགྲོ་དང་།།
ཆོས་སྐྱོང་དམ་ཅན་རྒྱ་མཚོའི་ཚོགས།། སྨན་གྱི་བཀའ་སྲུང་མ་ལུས་པ། སྤྲིན་
ཕུང་འཁྲིགས་པ་ལྟ་བུར་གསལ།། འབྲུ་གསུམ་འོད་ཀྱིས་ཡེ་ཤེས་པ།། བསྒོམས་
པ་དང་འདྲ་སྤྱན་དྲངས་གྱུར།། གསུམ་ པ་ སྤྱན་དྲངས་པ་ནི། གདུང་ བའི་
དབྱངས་དང་རོལ་མོའི་སྒྲས་བསྐུལ་ཏེ། ཧཱུྃ་ཧི༔ ཆོས་དབྱིངས་སྤྲོས་བྲལ་ངང་
ཉིད་ལས།། རིགས་འདུས་རྒྱལ་བ་སྐུ་བཞེངས་འཚལ།། བདག་དང་འགྲོ་ལ་
ཐུགས་བརྩེའི་ཕྱིར།། གནས་འདིར་སྤྱན་འདྲེན་གཤེགས་སུ་གསོལ།། ཨོཾ་ཨཱཿ ཧཱུཾ་
བཛྲ་མ་ཧཱ་གུ་རུ་དེ་བ་ཌཱ་ཀི་ནཱི་ས་པ་རིབཱ་རབཛྲ་ས་མཱ་ཛ༔ ཨེ་ཧེ་ཧི། ཛ ཧཱུྃ་བོ་
ཧོ༔ བཞི་པ་བཞུགས་སུ་གསོལ་བ་ནི། ཧཱུྃ། དུས་གསུམ་རྒྱལ་བ་ཀུན་འདུས་
པའི།། གསང་ཆེན་དཀྱིལ་འཁོར་དམ་པ་འདིར།། དབྱེར་མེད་ཆུ་ལ་ཆུ་བཞག་
བཞིན།། དགྱེས་ཤིང་བརྟན་པར་བཞུགས་སུ་གསོལ།། ས་མ་ཡ་ཏིཥྛ་ལྷན།། ལྔ་
པ་ཕྱག་འཚལ་བ་ནི། ཧཱུྃ་ཧི༔ བླ་མ་ཡི་དམ་མཁའ་འགྲོ་གསུམ།། བྱིན་རླབས་
དངོས་གྲུབ་ཕྲིན་ལས་ཀྱི། འབྱུང་གནས་ཡིད་བཞིན་ནོར་བུ་ལ།། སྒོ་གསུམ་
གུས་པས་ཕྱག་འཚལ་ལོ།། ན་མོ་ཨ་ཏི་པཱུ་ཧོ༔ པྲ་ཏི་ཛ་ཧོ༔ དྲུག་པ་མཆོད་པ་
འབུལ་བ་ལ། ཕྱི་ནང་གསང་མཆོད་སྨན་ རཀ་ གཏོར།། སྒྲོལ་ དང་ གླུ་ གར་
མཆོད་པ་དགུ། ཞེས་པ་རྣམས་ལས་དང་པོ་ཕྱི་མཆོད་ནི། ཧཱུྃ། མེ་ཏོག་བདུག་
སྤོས་མར་མེ་དྲི།། བཤོས་གཙང་རོལ་མོ་ལ་སོགས་པ།། ཀུན་འབྱུང་ནམ་མཁའ་



326
༄༅བདུད་རྩི་སྨན་གྱི་མདོ་ཆོག་
མཛོད་ལས་བྱུང་། སྤྱན་སོགས་ཚིམ་ཕྱིར་མཆོད་པར་བཞེས། ཨོཾ་ཨཱ༔ ཧཱུྃ་བཛྲ་
མ་ཧཱ་གུ་རུ་དེ་བ་ཌཱ་ཀི་ནཱི་ས་པཱ་རི་ཝཱ་ར་ཨརྒྱུ་པཱ་ཏྱཾ་ནས། ཤབྡ་པྲཏཱི་ཙྪ་སྭཱཧཱ།
གཉིས་པ་ནང་མཆོད་ནི། ཧཱུྃ། ལྕེ་སོགས་དབང་ལྔའི་མེ་ཏོག་སྟེ།། གསུར་ཆེན་
དྲི་མཆོག་ཞུན་ཆེན་མེ། དྲི་ཆེན་དྲི་ཆུ་བཤོས་དང་བྱུག། ཐོད་རྔ་རྐང་གླིང་རོལ་
མོ་མཆོག། དུག་གསུམ་སྐུ་གསུམ་དུག་ལྔ་ནི། ཡེ་ཤེས་ལྔ་ཡི་ངང་དུ་མཆོད།།
སྣང་སྲིད་འཁོར་དང་མྱ་ངན་འདས། བདེ་ཆེན་རབ་འབྱམས་ཀློང་དུ་མཆོད།།
ཨོཾ་ཨཱཿ ཧཱུྃ་བཛྲ་མ་ཧཱ་གུ་རུ་དེ་བ་ཌཱ་ཀི་ནི་ས་བཱ་རི་བཱར་རླུ་བ་ཤརྡ་གནྡྷེ་རཱས་སྦནེ་པྲ་
ཏཱི་ཙྪ་སྭཱཧཱ།
གསུམ་པ་གསང་མཆོད་ནི། ཧཱུྃ། ཐབས་ཤེས་ཟླ་གསང་ཐིག་ལེ་ལས།།
དཀར་དམར་བདེ་ཆེན་ཡེ་ཤེས་རྫས།། བླ་མ་ཡི་དམ་མཁའ་འགྲོ་ལ།། གཉིས་
མེད་ངང་དུ་འབུལ་གྱིས་བཞེས།། ཨོཾ་ཨཱཿ ཧཱུྃ་བཛྲ་མ་ཧཱ་གུ་རུ་དེ་བ་ཌཱ་ཀི་ནཱི་ས་པ་
རི་བཱར་བོ་དྷི་ཙིཏྟ་མ་ཧཱ་སུ་ཁ་ག་ཎ་གུ་ཧྱ་པཱུ་ཛ་ཧོ།
བཞི་པ་སྨན་མཆོད་ནི། ཧཱུྃ། རྩ་བ་ཡན་ལག་སྟོང་སྦྱར་སྨན། དུག་ལྔ་ཡེ་
ཤེས་ལྔར་གྱུར་པ།། རིགས་ལྔ་དམ་ཚིག་ལྔ་ཡི་དངོས།། ཡེ་ཤེས་ལྔ་རྫོགས་སྒྲུབ་
རྫས་བཞེས།། ཨོཾ་ཨཱ༔ ཧཱུྃ་མ་ཧཱ་སརྦ་བཉྩ་ཨ་མྲྀ་ཏ་ཁ་རཾ་ཁཱ་ཧི། ཞེས་པ་ཙམ་ལས།
སྤྲོ་ན། ཧཱུཾ་ཧཱི༔ རང་སེམས་སྐྱེ་མེད་ཆོས་སྐུར་ངོ་སྤྲོད་པའི།། བཀའ་དྲིན་
འཁོར་མེད་རྩ་བའི་བླ་མ་ལ།། རྣམ་དག་བདུད་རྩིའི་དམ་རྫས་མཉེས་མཆོད་
འབུལ།། ཐུགས་རྗེས་བརྩེར་དགོངས་དབང་དང་དངོས་གྲུབ་སྩོལ།། མཆོག་
ཐུན་དངོས་གྲུབ་དགོས་འདོད་ཆར་འབེབས་པའི།། བརྒྱུད་པའི་བླ་ མ་ ཡིད་
བཞིན་ནོར་བུ་ལ།། རྣམ་དག་ཐུགས་རྗེས་ཕུང་ཁམས་སྐྱེ་མཆེད་གདོད་ནས་རྣམ་
དག་པའི།། རང་ལུས་ཡི་དམ་རྒྱལ་བའི་དཀྱིལ་འཁོར་ལ།། རྣམ་དག་ཐུགས་
རྗེས་དམ་ཚིག་ཅན་ལ་དངོས་གྲུབ་བདེ་སྟེར་བའི།། མ་སྲིང་མཁའ་འགྲོ་རྒྱ་མཚོ་
མ་ལུས་ལ།། རྣམ་དག་ཐུགས་རྗེས་རྒྱལ་བའི་བསྟན་སྲུང་ཞིང་བཅུ་བསྒྲལ་ལ་
བརྩོན། ཆོས་སྐྱོང་དམ་ཅན་རྒྱ་མཚོ་མ་ལུས་ལ།། རྣམ་དག་ཐུགས་རྗེས་སྐྱབས་



༄༅གཡུ་ཐོག་སྙིང་གི་ཐིག་ལེའི་ཕྲིན་ལས་ཀྱི་བྱང་བུ་བལྟས་ཆོག་ཏུ་བཀོད་པ། 327
མགོན་དཔུང་གྱུར་མཆོད་འོས་ཡི་དམ་ལྷ།། རང་སྣང་དག་པའི་གཙོ་འཁོར་ཁྱེད་
རྣམས་ལ།། རྣམ་དག་བདུད་རྩིའི་དམ་རྫས་མཆོད་པའི་མཐུས།། ཁམས་གསུམ་
ཡོངས་སྒྲོལ་འཁོར་བ་དོང་སྤྲུགས་ཤོག། ཨོཾ་ཨཱ༔ ཧཱུྃ་མ་ཧཱ་སརྦ་པཉྩ་ཨ་མྲྀ་ཏ་ཁཱ་ཧི།
རྗེས་འབྲེལ་དུ་དངོས་གྲུབ་བླང་བ་ནི། ཧཱི འཁོར་འདས་ཕྱི་ནང་གསང་བ་
ཤེས་བྱ་དང་།། ཤེས་བྱེད་ལས་འདས་དམ་ཚིག་རྡོ་རྗེ་ཆེ།།་ ཐབས་ཤེས་མཐེབ་
སྲིན་ཕྱག་རྒྱས་ཆོ་ག་བཞིན།། མྱོང་ན་དངོས་གྲུབ་མ་ལུས་ཐོབ་ཕྱིར་མང༌། ཀཱ་
ཡ་ཝཱ་ཀཙིཏྟ་སརྦ་སིདྡྷི་ཨོཾ་ཨཱ༔ ཧཱུྃ། ལྔ་པ་རཀྟའི་མཆོད་པ་ནི། ཧཱུཾ། བྷནྡྷ་མཚན་
ལྡན་འབར་བའི་སྣོད།། བདུད་བཞི་བསྒྲལ་བའི་སྙིང་ཁྲག་བཅུད།། རྣམ་རྟོག་
འཁོར་བ་དབྱིངས་བསྒྲལ་ཕྱིར།། བླ་མ་ཡི་དམ་མཁའ་འགྲོ་མཆོད།། མ་ཧཱ་རཀྟ་
ཀ་ཁ་རཾ་ཁཱ་ཧི།
དྲུག་པ་གཏོར་མའི་མཆོད་པ་ནི། ཧཱུྃ། སྣོད་བཅུད་གཏོར་མ་ལྷུན་གྱིས་
གྲུབ། གཉིས་ སུ་ མེད་ པར་བྱིན་གྱིས་བརླབས།། འདོད་ ཡོན་ ལྷ་ མོས་ རབ་
བརྒྱན་པ། བདེ་བ་ཆེན་པོར་བཞེས་སུ་གསོལ།། མ་ཧཱ་བ་ལིཾ་ཏ་ཁཱ་ཧི། ཞེས་
དང༌། ཨོཾ་ཨཱ༔ ཧཱུྃ་བཛྲ་མ་ཧཱ་གུ་རུ་སརྦ་གུ་ཎ་སིདྷི་མོ་ཨཱ༔ ཧཱུྃ་སྭཱཧཱ། ཨོཾ་ལཱ་ནཱཾ་པཱ་ཏཱ།
ཧི༔ མ་ཧ་རི་ནི་ས་ཙིཏྟ་ཧཱིང་ཧྲིང༌། ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི།
ཞེས་སྔགས་ལན་གསུམ་གྱིས་འབུལ་ལོ།
བདུན་པ་བསྒྲལ་མཆོད་ནི། ཧཱུྃ། ཡང་དག་རྟོགས་པའི་མཚོན་ཆ་ཡིས།།
མ་རྟོགས་སེམས་ཅན་དབྱིངས་སུ་བསྒྲལ།། སྒྲོལ་བ་ལས་ཀྱི་མཆོད་པ་ཆེ།། རྩ་
གསུམ་དཀྱིལ་འཁོར་ལྷ་ལ་འབུལ།། རུ་དྲ་སརྦ་མཱར་ཡ་ཁཱ་ཧི། ་
བརྒྱུད་པ་གླུ་གར་གྱི་མཆོད་པ་ནི། ཧཱུྃ། སྐྱེ་བ་མེད་ལས་ཐམས་ཅད་སྐྱེས།།
སྐྱེས་ཙམ་ཉིད་ནས་སྐྱེ་བྲལ་བ། འདུ་འབྲལ་ མེད་ པ་ རྡོ་ རྗེའི་ གླུ། ཉམས་
དབྱངས་རང་གྲོལ་ཡེ་ཤེས་མཆོད།། ་ཨོ་ཏེ་ཏེ་ཧཱུཾ། ཏེ་ན་ཧཱུཾ། ཏེ་ཕུ་སྤར་ཎ་ས་མ་
ཡེ་ཧཱུཾ་ཧོ༔
དགུ་པ་དོན་དམ་གྱི་མཆོད་པ་ནི། གདོད་ནས་རང་རིག་[རིགས] ལྷ་རུ་



328
༄༅།བདུད་རྩི་སྨན་གྱི་མདོ་ཆོག
དག། མཆོད་བྱ་མཆོད་བྱེད་མཆོད་ཡུལ་ཀུན།། མི་དམིགས་སྤྲོས་བྲལ་ཕྱག་རྒྱ་
ཆེ། རྩ་གསུམ་དཀྱིལ་འཁོར་ལྷ་ལ་འབུལ།། དྷརྨ་དྷཱ་ཏུ་མ་ཧཱ་མུ་དྲ་པཱུ་ཛ་ཧོ༔
དེ་ནས་བདུན་པ་བསྟོད་པ་ནི། གསང་སྒྲུབ་ཀྱི་གཞུང་ལྟར། ཨོཾ། རྣམ་དག་
ཆོས་སྐུའི་ཀློང་ཡངས་ལས། སོགས་སམ། ཡང་ན་། ཧཱུྃ། ཆོས་སྐུའི་བླ་མ་སྤྲོས་
མེད་ཁྱབ་བརྡལ་ རང༌།། ལོངས་སྤྱོད་རྫོགས་ སྐུ་ བདེ་ཆེན་རོལ་པའི་དབྱིངས།།
སྤྲུལ་སྐུ་གང་ལ་གང་འདུལ་འགྲོ་དོན་མཛད། རིགས་འདུས་བླ་མ་སྨན་རྒྱལ་རྡོ་
རྗེ་འཛིན།། ཀུན་བཟང་འགྱུར་མེད་སྐུ་ལ་གུས་ཕྱག་འཚལ།། འགགས་མེད་
ཚངས་དབྱངས་གསུང་ལ་གུས་ཕྱག་འཚལ།། མཐའ་བྲལ་དྲི་མེད་ཐུགས་ལ་གུས་
ཕྱག་འཚལ།། ལུས་བདེ་ངག་ནུས་སེམས་རྟོག་བྱིན་གྱིས་རློབས།། རྣམ་ཤེས་
གཟུགས་ཆེར་འདུ་ཤེས་འདུ་བྱེད་ལྔ།། ཆགས་ཁྲོ་གཏི་མུག་ང་རྒྱལ་ཕྲག་དོག་ལྔ།།
ཆོས་དབྱིངས་མེ་ལོང་མཉམ་སོར་བྱ་བ་གྲུབ།། རང་དག་རང་གྲུབ་རང་གསལ་
རིགས་ལྔའི་སྐུ།། ནམ་མཁའ་ས་ཆུ་མེ་རླུང་འབྱུང་བ་ལྔ།། རྣམ་དག་ཡུམ་ལྔར་
བཅས་ལ་གུས་ཕྱག་འཚལ།། ལམ་ལྔ་གདན་ཐོག་གཅིག་ཏུ་བགྲོད་པ་དང༌།། སྐུ་
ལྔ་ཚེ་འདིར་ཐོབ་པར་བྱིན་གྱིས་རློབས།། སྣང་སྟོང་དབྱེར་མེད་རྟ་མཆོག་ཡབ་
ཡུམ་སྐུ། སྣ་ཚོགས་སྤྲུལ་སྐུ་རིགས་བཞི་མཁའ་འགྲོར་བཅས།། ཆོས་བྱེད་སྐྱོང་
མཛད་དམ་ཅན་བཀའ་སྲུང་བསྟོད།། ཕྲིན་ལས་ཐོགས་མེད་སྒྲུབ་པར་མཛད་དུ་
གསོལ།། བརྒྱད་པ་བྱིན་བསྡུ་བ་ནི། སྤྱི་བོའི་བླ་མ་ལ་མོས་གུས་དྲག་ཏུ་བྱས་ཏེ།
བདག་ལ་དབང་མཆོག་བསྐུར་དུ་གསོལ།། ཞེས་ངག་གམ་ཡིད་ཀྱིས་གསོལ་བ་
ལན་གསུམ་བཏབ་ལ། སྤྱི་བོའི་རིགས་འདུས་བླ་མ་ཡབ་ཡུམ་ལ། གུས་པ་ཆེན་
པོས་གསོལ་བ་བཏབ་པ་ལས། འོད་ཟེར་འཕྲོ་འདུས་སྲས་བཅས་རྒྱལ་བ་ཀུན།།
སྤྱན་དྲངས་སྙོམས་འཇུག་བདེ་སྟོང་ངོ་བོར་ཞུ།། སྦྱོར་མཚམས་ནས་བྱུང་བྱང་
སེམས་བདུད་རྩིའི་རྒྱུན།། - སྤྱི་བོ་ནས་ཞུགས་ལུས་ནང་ཁེངས་པ་ཡིས།། སྒྲིབ་
བཞི་དག་ཅིང་དབང་བཞིའི་ཡེ་ཤེས་ཐོབ།། སྐུ་བཞི་དབྱེར་མེད་བདེ་ཆེན་ཡེ་
ཤེས་དང་།། བློ་འདས་འོད་གསལ་གཉུག་མའི་རང་ཞལ་བལྟ།། དགུ་པ་འཛབ་
r gr



༄༅།གཡུ་ཐོག་སྙིང་གི་ཐིག་ལེའི་ཕྲིན་ལས་ཀྱི་བྱང་བུ་བལྟས་ཆོག་ཏུ་བཀོད་པ།
329
བཟླ་བ་ནི། སྤྱི་བོའི་བླ་མ་ཡབ་ཡུམ་ཐུགས་ཀ་ནས།། སྔགས་ཕྲེང་བྱུང་བ་གསང་
བའི་གནས་ནས་ཐོན།། རང་གི་ཚངས་བུག་ནས་ཞུགས་སྐུ་དབྱིབས་བརྒྱུད།།
རྡོ་རྗེའི་ལམ་ནས་ཡུམ་གྱི་པད་མར་བབས།། སྤྱི་བོ་ནས་ཐོན་བླ་མ་ཡབ་ཡུམ་གྱི།།
གསང་གནས་ནས་ཞུགས་སྔར་བཞིན་འཁོར་བ་ལས། འོད་ཟེར་དཔག་མེད་
འཕྲོས་པས་སངས་རྒྱས་རྣམས།། མཆོད་པས་མཉེས་ཤིང་བྱིན་རླབས་མ་ལུས་
བསྡུས།། སེམས་ཅན་སྒྲིབ་སྦྱངས་རྩ་གསུམ་གོ་འཕང་བཀོད།། རང་ཉིད་རིགས་
འདུས་རྒྱལ་བའི་ངོ་བོ་སྟེ།། སྣང་གྲགས་རྟོག་གསུམ་ལྷ་སྔགས་ཆོས་སྐུར་གྱུར།།
ཞེས་པའི་དམིགས་པ་ལ་སེམས་རྩེ་གཅིག་ཏུ་གཏད་ལ། ཨོཾ་ཨཱ༔ ཧཱུྃ་བཛྲ་མ་ཧཱ་གུ་
རུ་སརྦ་གུ་ཎ་སིདྷི་ཧཱུྃ། ཨོཾ་ཨཱ༔ ཧཱུྃ་སྭཱཧཱ། ཨོྃ་སྭཱ་ནཱཾ་ཏཱཾ་ཏཱཾ། ཧཱི མ་ཧ་རི་ནི་ས་ཙིཏྟ་
ཧཱིང་ཧྲིང༌། སརྦ་སིདྡྷི་ས་མ་ཡ་ཛ༔ ཧཱུྃ་བོ་ཧོ༔ ཞེས་གཙོ་འཁོར་ཐམས་ཅད་ཀྱི་
སྤྱི་སྔགས་ཉིད་ཅི་ནུས་བཟླ། བར་སྐབས་སུ་ཏིང་ངེ་འཛིན་གྱི་སྤྲོ་བསྡུས་ཐུགས་
དམ་བསྐུལ་བ་ནི། རང་ཉིད་ལྷར་གསལ་སྤྱི་མགྲིན་སྙིང་ག་ནས།། འོད་ཟེར་
དཀར་དམར་མཐིང་གསུམ་ཕྱོགས་བཅུར་འཕྲོས།། བདེ་གཤེགས་རྣམས་ཀྱི་སྐུ་
གསུང་ཐུགས་ ལ་ ཕོག། མཆོད་ པས་ མཉེས་ ཤིང༌ གསང་ གསུམ་ དངོས་ གྲུབ་
བསྡུས། འགྲོ་བའི་སྒོ་གསུམ་སྒྲིབ་སྦྱངས་དབང་དུ་བསྡུས།། སླར་འདུས་བདག་
གི་གནས་ གསུམ་ ཐིམ་ པར་ གྱུར།། ཞེས་ མོས་ ལ་ སྔགས་ བཟླ། ཐུན་མཐར།
ཐུགས་ཀའི་འོད་ཀྱིས་འཁོར་འདས་བརྟན་གཡོའི་དྭངས་བཅུད་ ཐམས་ ཅད་
དབང་དུ་བྱས་པར་མོས་ལ། ཨོཾ་ཨཱཿ ཧཱུཾ་སྭཱཧཱ། ཨ་མྲྀ་ཏ་ཛི་བནྟི་བྷི་ཥ་ཛེ་སརྦ་སིདྡྷི་
ཧཱུྃ་ཧོ༔ ཞེས་སྨན་གྱི་དངོས་གྲུབ་བསྡུ་བའི་སྔགས་ཀྱང་ཅུང་ཟད་བཟླའོ།། ཡར་
ཚེ་སྒྲུབ་པར་འདོད་ན། རྩ་གསུམ་སྐུ་ལས་འོད་ཟེར་དམར་པོ་འཕྲོས།། འབྱུང་
ལྔའི་དྭངས་བཅུད་སྐྱེ་འགྲོའི་ཚེ་བསོད་དཔལ།། རྒྱལ་བའི་བྱིན་རླབས་བདུད་
རྩིའི་རྣམ་པར་བསྡུས།། སྤྱི་གཙུག་བླ་མའི་ཕྱག་གི་ཐོད་པར་བསྡུས།། ཁོལ་ཞིང་
ལུད་དེ་རང་གི་ཚངས་བུག་ནས།། འཁོར་ལོ་ལྔ་པོ་རིམ་བརྒྱུད་ལུས་ཀྱི་ནང་།།
བདུད་རྩིས་རབ་གང་རྡོ་རྗེའི་ཚེ་ཐོབ་གྱུར།། གོང་གི་སྔགས་ཤམ་དུ། བཛྲ་ཨཱ་ཡུ་



330
༄༅།།བདུད་རྩི་སྨན་གྱི་མདོ་ཆོག
ཥ་ཧཱུྃ་ཧཱུྃ། ཞེས་བཟླས་པས་འཆི་བ་བསླུ་ཞིང་ཚེ་ལ་དབང་བའི་རིག་འཛིན་ཏུ་
འགྱུར་བར་གསུངས་སོ།། ཐུན་མཐར་དབྱངས་གསལ་ཡིག་བརྒྱ་རྟེན་སྙིང་ལན་
གསུམ་གསུམ་བཟླ། སྐུ་གསུང་ཐུགས་ཀྱི་ལྷག་ཆད་བསྐང་ཞིང་བྱིན་རླབས་
བརྟན་པར་བྱའོ།། བཅུ་པ་ཐུན་མཚམས་ཀྱི་བྱ་བ་ནི། གསང་སྒྲུབ་ཆེད་དུ་བྱ་
བའི་སྐབས་ལྟ་བུར་གཏོར་མའི་ལྷན་ཐབས་ཚོགས་གཉིས་མྱུར་རྫོགས་འདིར་
སྦྱར་ཞིང་། འདོད་དོན་གསོལ་གདབ། མཆོད་བསྟོད་མདོར་བསྡུས། གཏོར་
མགྲོན་བརྟེན་ བཞུགས་ སམ་ གཤེགས་ གསོལ་ བཀྲ་ ཤིས་ བཅས་ བྱ་ བ་ ཡིན་ ལ།
དཀྱུས་སུ། ཧཱུྃ་ཧཱི༔ སྐྱེ་མེད་དབྱིངས་ལས་འགག་མེད་རྩལ་ཤར་བ།། མཁྱེན་
བརྩེ་ནུས་པས་འགྲོ་འདུལ་རྩ་གསུམ་ལྷ།། རང་བཞིན་གནས་ནས་སྤྱན་དྲངས་
གཉིས་མེད་བཞུགས།། ཕྱག་འཚལ་མཆོད་འབུལ་སྡིག་བཤགས་བསྟོད་ཅིང་
བསྐུལ།། བསྙེན་སྒྲུབ་ལས་སྦྱོར་བཟླས་བརྗོད་ཏིང་འཛིན་བསྒོམ།། མི་མཐུན་
ཕྱོགས་ཀུན་ཞི་ཞིང་འདོད་དགུ་རྒྱས།། རང་སྣང་དབང་བསྡུས་ལོག་འདྲེན་དགྲ་
བགེགས་ཐུལ།། མཆོག་ཐུན་དངོས་གྲུབ་དུས་འདིར་མྱུར་སྩོལ་མཛོད།། ཅེས་པ་
ཙམ་བྱའོ།། སྐབས་འདིར་ཆོས་སྲུང་གི་ཕྲིན་ལས་རྒྱས་བསྡུས་གང་རུང་གྲུབ་ན་
ལེགས་སོ།། གསུམ་པ་རྗེས་ཀྱི་བྱ་བ་ནི། ཚོགས་མཆོད་ཆད་བརྟན་རྟ་ཐོ་དང་།།
དངོས་གྲུབ་བླང་ཞིང་གཏང་རག་དང་། ནོངས་བཤགས་ཉེར་བསྡུ་བསྔོ་སྨོན་
བྱ།། ཤིས་བརྗོད་རྗེས་ཀྱི་ལས་རིམ་བཅུ།། ཞེས་པ་རྣམས་ཀྱི་དང་པོ་ཚོགས་ཀྱི་
མཆོད་པ་ལའང༌།། བྱིན་རླབས་སྤྱན་འདྲེན་མཆོད་བཤགས་བསྟབ།། གསང་
གསོལ་ཚོགས་རོལ་ལྷག་མ་དགུ།། ཞེས་པའི་དང་པོ་ཚོགས་བྱིན་གྱིས་བརླབ་པ་
ནི།། མཱི་སམ་དན་བ་ལ་སོགས་ཚོགས་ཀྱི་ཡོ་བྱད་ཅི་འབྱོར་པ་འདུ་བྱས། ཆུ་ཆང་
ནང་གསུམ་གྱིས་སྦྱངས་ལ། ཧཱུྃ་ཧཱུྃ༔ རང་ཉིད་ལྷར་གསལ་ཐུགས་ཀའི་ས་བོན་
ལས།། རཾ་ཡཾ་ཁཾ་འཕྲོས་ཚོགས་རྫས་བསྲེགས་སྦྱངས་བཀྲུས།། ཨོཾ་ཨཱ༔ ཧཱུྃ་གིས་ཡེ་
ཤེས་བདུད་རྩིར་བསྒྱུར།། འདོད་ཡོན་ལྷ་མོས་མཆོད་རྫས་སྤྲིན་ཕུང་གཏིབས།།
མ་ཧཱ་ག་ཎ་ཙཀྲ་ས་རྦ་ཕ་ལ་ཧོ



༄༅གཡུ་ཐོག་སྙིང་གི་ཐིག་ལེའི་ཕྲིན་ལས་ཀྱི་བྱང་བུ་བལྟས་ཆོག་ཏུ་བཀོད་པ། 331
གཉིས་པ་སྤྱན་འདྲེན་པ་ནི། ཧཱུྃ་ཧི རིགས་འདུས་རྒྱལ་བའི་ལྷ་ཚོགས་
རྣམས།། ཐུགས་དམ་ཐུགས་རྗེས་བརྩེར་དགོངས་ལ།། ཚོགས་ཀྱི་ མཆོད་ པ་
བཞེས་སླད་དུ།། སྤྱན་འདྲེན་གནས་འདིར་གཤེགས་སུ་གསོལ། ས་མ་ཡ་ཛ༔
བཀོད་ལེགས་རབ་མཛེས་ཁྲི་ལ་བཞུགས།། བདག་གཞན་གུས་པས་ཕྱག་འཚལ་
བསྟོད། ཕྱི་ནང་གསང་མཆོད་དགྱེས་པར་བཞེས།། སྐུ་གསུང་ཐུགས་ཀྱི་དངོས་
གྲུབ་སྩོལ།། ས་མ་ཡ་ཧོ༔
གསུམ་པ་ཚོགས་ཕུད་མཆོད་པ་ནི། བྷི༔ མཛེས་ལྡན་དྲི་ཞིམ་རོ་བདའ་
ཞིང་།། འཇམ་འཁྲིལ་གླུ་གར་བདེ་བའི་མཆོག། མ་ཚང་མེད་པའི་ཚོགས་ཕུད་
འབུལ།། བཞེས་ནས་མཆོག་ཐུན་དངོས་གྲུབ་སྩོལ།། ག་ཎ་ཙཀྲ་སརྦ་བྷཱུ་ཛ་ཧོ༔
བཞི་བ་བཤགས་པ་ལ་སྐོང་བཤགས་གཉིས་ཏེ། རྒྱས་པར་སྤྲོ་ན་རྩ་བ་
གསུམ་ གྱི་ མདངས་ སྐོང་ རིན་ཆེན་འོད་ཀྱི་དྲ་ བ་ བཤགས་ པ་ དང་ བཅས་ པ།
བཀའ་སྲུང་སྡེ་དགུའི་མདངས་སྐོང་ དགྲ་བགེགས་ཚར་གཅོད་བཅས་སྐབས་
འདིར་སྦྱར་ལ། དཀྱུས་སུ་བསྟན་པ་འདི་བཞག་ནས་བསྒྲལ་བསྟབ་ལ་འཇུག
བསྡུ་ན། ཧཱུྃ། གསང་ཆེན་རིགས་འདུས་རྒྱལ་བའི་དཀྱིལ་འཁོར་འདིར། ཕྱི་
ནང་གསང་བའི་དམ་རྫས་མ་ཚང་མེད།། རྩ་གསུམ་ལྷ་ཚོགས་ཐུགས་དམ་གཉན་
པོ་བསྐང་།། རྣལ་འབྱོར་བདག་གི་གཡར་དམ་སོར་སྩོལ་ཅིག ཨོཾ་ཨཱཿ ཧཱུྃ་བཛྲ་
སཏྭ་ཨཱ༔ ས་མ་ཡ་ཧོ༔ ཧཱུྃ། ཐོག་མ་མེད་ནས་ད་ལྟའི་བར།། མ་རིག་འཁྲུལ་
བའི་དབང་གྱུར་པས།། ཆགས་ཉམས་འགལ་འཁྲུལ་ཅི་མཆིས་པ། ཚོགས་ཀྱི་
མཆོད་པས་བསྐང་ཞིང་བཤགས། བུདྡྷ་བཛྲ་རཏྣ་དང༌། པདྨ་ཀརྨའི་ཐུགས་
དམ་བསྐང་། གཏི་མུག་ཞེ་སྡང་ང་རྒྱལ་དང་། ཕྲག་དོག་བདེན་རྫུན་འཐས་
པའི་ཚུལ། ཀུན་གཞི་ཀ་དག་ཀློང་ཡངས་སུ།། ཡེ་ནས་སྐྱེ་འགག་སྤྲོས་མཚན་
བྲལ།། ཀུན་རྫོབ་རང་སེམས་རྒྱལ་བ་དང་།། བཤགས་བྱ་བཤགས་བྱེད་གཉིས་
སུ་མེད།། ཅེས་དང་ཡི་གེ་བརྒྱ་པ་བཟླའོ།། །
ལྔ་པ་བསྒྲལ་བསྟབ་ནི། རང་ཉིད་དབང་ཆེན་ཁྲོས་པའི་ང་རྒྱལ་དང་།



332
༄༅།བདུད་རྩི་སྨན་གྱི་མདོ་ཆོག
ཚོགས་དུམ་དགྲ་བགེགས་སུ་དམིགས་ལ།། ཧཱུྃ། རྒྱལ་བ་ཀུན་འདུས་རྩ་གསུམ་
ལྷ་ཚོགས་ བཀའ། སྔགས་དང་ཕྱག་རྒྱ་ཏིང་འཛིན་བདེན་པའི་མཐུས།། མི་
བཟད་གྲངས་མེད་སྤྲུལ་པའི་ཁྲོ་ཚོགས་རྣམས།། གློག་ལྟར་མྱུར་ བསྐྱོད་དགྲ་
བགེགས་ད་ལྟ་ཁུག། དབང་མེད་རྟེན་འདིར་སྟིམས་ལ་ལྷ་དང་ཕྲོལ།། ཞིང་
བཅུ་ལྡན་པའི་གནོད་བྱེད་དགྲ་བགེགས་འདི།། རྣམ་ཤེས་ཆོས་ཀྱི་དབྱིངས་སུ་
གནས་སྤར་རོ།། གཟུགས་ཕུང་ད་ལྟ་སྐད་ཅིག་འདིར་གཞོམ་བྱ།། ཞེས་བཀུག་
བསྟིམས་ཕྲལ་ནས་ཕུར་བུ་བསྒྲིལ་ཞིང༌། ཧཱུྃ། བཅོམ་ལྡན་ཁྲོ་རྒྱལ་ ཧེ་རུ་ཀ།
སྲིད་གསུམ་དགྲ་བགེགས་ཀུན་གྱི་གཤེད།། ཕྱག་གཉིས་རི་རབ་ཕུར་བུ་འདེབས།།
དམ་ཉམས་ ཐལ་བ་རྡུལ་དུ་རློག། གནོད་བྱེད་རུ་དྲ་མཱ་ར་ཡ་ཧཱུྃ་ཕཊ།། ཅེས་
བསྒྲལ་བའི་ཤ་ཁྲག་བདུད་རྩིར་བརླབས་ཏེ་བསྟབ་པ་ནི། ཧཱུྃ། དགྲ་བགེགས་
བསྒྲལ་བའི་ལྔ་ཕུང་འདི། རིགས་ལྔ་ཁྲོ་རྒྱལ་ཞལ་དུ་བསྟབ།། ཆོས་ཀྱི་དབྱིངས་
སུ་བཞེས་ནས་ཀྱང་།། ལོག་རྟོག་ཚར་གཅོད་དངོས་གྲུབ་ཞུ།། ཁ་ཁ་ཁཱ་ཧི་ཁཱ་ཧི།
དྲུག་པ་བདུད་རྩི་གསང་ནན་ གྱི་མཆོད་པ་ནི། ཧཱུྃ། དུག་ལྔ་སྨན་ གྱུར་འབྲུ་
མཆོག་བཅུད་བདུད་རྩི་དམ་པ་དཔའ་བོའི་རྫས།། ཛ་གད་རོ་མཆོག་སྟོང་ལྡན་
པ།། ཟག་མེད་བདེ་སྐྱེད་མཆོད་འབུལ་བཞེས།། མ་ཧཱ་ཛ་གད་ཁཱ་ཧི། །
བདུན་པ་སྲུང་ མའི་ གསོལ་ ཁ་ནི། རྒྱས་པར་ཆོས་སྐྱོང་ གསོལ་ ཁ་མྱུར་
མགྱོགས་གློག་གི་འོད་འབར་གཞུང་ཉིད་ཚང་བར་སྦྱར། དཀྱུས་ཙམ་དུ་བསྡུ་ན།
ཧོ༔ སངས་རྒྱས་མངའ་བདག་སྟོན་པ་དམ་ཆོས་གཞི། འདྲེན་པ་དགེ་འདུན་
དཀོན་མཆོག་ ཀུན་ འདུས་ ལ།། དགྱེས་ མཉེས་ མཆོག་ གྱུར་ ཞལ་ ཟས་ཚོགས་
མཆོད་འདིས།། གསོལ་ལོ་མཆོད་དོ་བྱིན་རླབས་དངོས་གྲུབ་སྩོལ།། ཧོ༔ ཀུན་
བཟང་སྨན་རྒྱལ་ཡེ་ཤེས་མཁའ་འགྲོ་མ། པད་འབྱུང་གུ་ཎ་དབྱེར་མེད་རྡོ་རྗེ་
འཛིན།། བྱིན་རླབས་ཆར་འབེབས་རྩ་བརྒྱུད་བླ་མ་ལ།། དགྱེས་མཉེས་མཆོག་
གྱུར་ཞལ་ཟས་ཚོགས་མཆོད་འདིས། གསོལ་ལོ་མཆོད་དོ་དབང་བསྐུར་བྱིན་
གྱིས་རློབས།། ཧོ༔ རིགས་ལྔ་ཡབ་ཡུམ་རྟ་ཕག་མཁའ་འགྲོ་ལྔ།། ལྷ་དང་དྲང་



༄༅།གཡུ་ཐོག་སྙིང་གི་ཐིག་ལེའི་ཕྲིན་ལས་ཀྱི་བྱང་བུ་བལྟས་ཆོག་ཏུ་བཀོད་པ། 333
སྲོང་ཡེ་ཤེས་སྨན་མོ་སོགས།། ཡི་དམ་དཀྱིལ་འཁོར་རྒྱལ་བ་མ་ལུས་ལ།། དགྱེས་
མཉེས་མཆོག་གྱུར་ཞལ་ཟས་ཚོགས་མཆོད་འདིས།། གསོལ་ལོ་མཆོད་དོ་མཆོག་
ཐུན་དངོས་གྲུབ་སྩོལ།། ཧཱུཾ། རྡོ་རྗེ་བདུད་འདུལ་མགོན་པོ་ཕོ་རྒྱུད་དང་།། ཨེ་
ཀ་ཛཱ་ཊི་ལྷ་མོ་མོ་རྒྱུད་ཚོགས། སྲོག་གི་སྤུ་གྲི་དམ་ཅན་མ་ལུས་པ། ཁྱབ་འཇུག་
གཟའ་གདོང་སྡེ་བརྒྱད་རྒྱུ་སྐར་ཚོགས།། དགྲ་དུར་འཇིགས་བྱེད་སྲིན་པོ་ཀེང་
རུས་འབུམ།། ཅེ་སྤྱང་མཆུ་དམར་གནས་ཡུལ་མཁའ་འགྲོ་འབུམ།། ཤཱནྟི་རོ་
ཟན་མི་སྲུན་ བདུད་མོའི་ཚོགས།། ཤན་ པ་ དམར་ ནག་ གནོད་སྦྱིན་བྱེ་བར་
བཅས།། ཧོ་བསེ་ནག་པོ་སྲོག་བདག་ཚོགས་བཅས་ལ། དགྱེས་མཉེས་ཚོགས་
མཆོད་དགྲ་བགེགས་ ཤ་ཁྲག་གིས།། གསོལ་ལོ་མཆོད་དོ་ ཕྲིན་ལས་རྣམ་བཞི་
སྒྲུབས།། ཧོ༔ གཞན་ཡང་དམ་ཅན་ལྷ་སྲིན་སྡེ་བརྒྱད་ཚོགས།། གྲངས་མེད་
སྟོང་ཁམས་ཁྱབ་རྒྱུག་རྩལ་ལྡན་ལ།། དགྱེས་མཉེས་མཆོག་གྱུར་ཞལ་ཟས་ཚོགས་
མཆོད་འབུལ།། གསོལ་ལོ་མཆོད་དོ་ རྣལ་འབྱོར་ སྟོང་ གྲོགས་མཛོད། ཧོ
ཡུལ་འདིའི་གཞི་བདག་གཉན་པོ་ལ་སོགས་ཏེ། བོད་ཁམས་བརྟན་མ་ཡུལ་ལྷ་
དགེ་བསྙེན་ལ།། དགྱེས་རབ་མཆོག་གྱུར་མཉེས་རབ་དམ་པའི་ཕུད།། གསོལ་
ལོ་མཆོད་དོ་མི་མཐུན་བར་ཆད་སོལ།། ཅེས་པ་ཙམ་བྱའོ།།
བརྒྱད་པ་ཚོགས་ལ་རོལ་པ་ནི།། ལས་རྡོར་གྱིས་ཚོགས་རྫས་བཏེགས་ལ།
ཀྱེ། རྡོ་རྗེ་སློབ་དཔོན་དགོངས་སུ་གསོལ།། སྣང་སྲིད་འཁོར་འདས་རོ་མཉམ་
པས།། གསང་ཆེན་བདེ་བའི་ལོངས་སྤྱོད་ཆེ།། ཐེ་ཚོམ་སྤངས་ཏེ་བཞེས་པར་
མཛོད།། ག་ཎ་ཙཀྲ་མ་ཧཱ་སུ་ཁ་ཧོ༔ ཅེས་དང་། སློབ་དཔོན་གྱིས། ཨེ་མ་ངོ་
མཚར་རྨད་ཀྱི་ཆོས།། འདོད་ཡིན་མི་ དམན་རོལ་པ་ཆེ།། དཀྱིལ་ འཁོར་ ལྷ་
ཚོགས་མ་ལུས་པ།། ངོ་མེད་དགྱེས་བྱེད་འདི་ལ་སྤྱོད།། ཨ་ལ་ལ་ཧོ༔ དེས་
བླངས་ལ་རྣལ་འབྱོར་པ་རྣམས་ནང་གི་སྦྱིན་སྲེག་གི་ཚུལ་དུ་རོལ་ལ། མོས་གུས་
ཀྱི་གསོལ་འདེབས། རྡོ་རྗེའི་གླུ་གར་སོགས་བྱས་ལ་ཉམས་བསྐྱང་སྟེ་གསང་བ་
མཆོག་གི་སྨོན་ལམ་ཡང་གདབ་བོ། །
a



334
༄༅།།བདུད་རྩི་སྨན་གྱི་མདོ་ཆོག
དགུ་བ་ལྷག་མ་གཏོང་བ་ནི། ཚོགས་ལྷག་བསྡུས་ལ་སློབ་དཔོན་གྱི་ཞལ་
ཆབ་ཐ་མ་བྱིན་གྱིས་བརླབས་པའི་བདུད་རྩིས་བྲན་ལ། ཨོཾ་ཨཱ་ཧཱུཾ། གསུམ།
ལྷག་གཏོར་བདུད་རྩིའི་རྒྱ་མཚོ་འདོད་ཡོན་གྱི་ལོངས་སྤྱོད་ཟད་མི་ཤེས་པར་གྱུར།
ཨེ་ཨཱརལླིཧཱུཾ་ཛི༔ ཧཱུྃ། རིགས་འདུས་རྒྱལ་བའི་དཀྱིལ་འཁོར་གྱི། བཀའ་དང་
བསྟན་པ་སྲུང་བྱེད་ ཅིང་།། ལྷག་ ལ་ དབང་ བའི་ཚོགས་ རྣམས་ ཀུན།། ལྷག་
མཆོད་འདི་ལོངས་ཕྲིན་ལས་སྒྲུབས།། ཨུཙྪིཥྚ་བ་ལི་ཏ་བྷཀྵ་སི་སྭཱཧཱ། ཞེས་རོལ་
མོའི་སྒྲ་དང་བཅས་ཚོགས་ལྷག་ཕྱི་རོལ་དུ་དོར་བར་བྱའོ།
གཉིས་པ་བཀའི་ཆད་མདོ་འབུལ་བ་ནི། གཏོར་མ་ཨོཾ་ཨཱཿ ཧཱུྃ་གིས་བདུད་
རྩིར་བརླབས་ལ། ཧཱུྃབྱོ༔ རིགས་འདུས་ རྒྱལ་ བ་ སྨན་ རྒྱལ་ རྡོ་རྗེ་འཆང་།།
པདྨ་འབྱུང་གནས་གུ་ཎ་དབྱེར་མེད་ཀྱི། སྤྱན་སྔར་བཀའ་སྲུང་དམ་ཅན་རྒྱ་
མཚོ་དང༌།། འཇིག་རྟེན་དྲེགས་པའི་ལྷ་འདྲེ་མ་ལུས་འདུས།། ཁྱད་པར་གནོད་
སྦྱིན་རྡོ་རྗེ་བདུད་འདུལ་སོགས།། སྨན་རྒྱལ་རིག་འཛིན་སྲུང་མའི་ཚོགས་རྣམས་
ཀྱིས།། རང་རང་སྲོག་གི་སྙིང་པོ་ཕུལ་ནས་ཀྱང་།། རྡོ་རྗེ་འདའ་དཀའི་མནའ་ཆུ་
བླུད་པའི་ཚེ། གསང་ཆེན་སྒྲུབ་མཆོག་ཉམས་སུ་ལེན་རྣམས་ཀྱི།། བཀའ་ཡི་
གཏོར་མ་ལེན་པར་མ་ཆད་དམ།། བཅོལ་པའི་ཕྲིན་ལས་སྒྲུབ་པར་མ་ཆད་དམ།།
རྣལ་འབྱོར་ཚེ་སྲོག་སྲིང་བར་མ་ཆད་དམ།། མི་མཐུན་བར་ཆད་སེལ་བར་མ་
ཆད་དམ།། དམ་ཉམས་སྲོག་རྩ་གཅོད་པར་མ་ཆད་དམ།། དམ་ལྡན་བུ་བཞིན་
སྐྱོང་བར་མ་ཆད་དམ།། ཉན་བཤད་ཕྲིན་ལས་སྤེལ་བར་མ་ཆད་དམ།། རྒྱུད་
བཞི་གཅེས་པར་བསྲུང་བར་མ་ཆད་དམ།། སྔོན་ཚེ་ཁས་བླངས་དམ་ལས་མ་
འདའ་བར།། ཤ་ཁྲག་བརྒྱན་པའི་གཏོར་མ་འདི་བཞེས་ལ།། ཐུགས་དམ་རྒྱུད་
བསྐུལ་བཅོལ་པའི་ཕྲིན་ལས་མཛོད།། ཅེས་འབུལ། གསུམ་པ་བརྟན་མ་སྐྱོང་བ་
ནི། གཏོར་སྣོད་སྨན་རག་གིས་བཤལ་བ་བརྟན་གཏོར་དུ་བླུག འབྲུ་གསུམ་
གྱིས་བརླབས་ལ། ཧཱུྃབྷོ༔ དགུང་སྔོན་མཐོ་དང་གང་རི་མཚོ།། སྤང་གཤོང་
ནགས་འདབ་སོགས་གནས་པའི།། མ་སྲིང་བརྟན་མ་བཅུ་གཉིས་པོ།། སྨན་གྱི་



༄༅གཡུ་ཐོག་སྙིང་གི་ཐིག་ལེའི་ཕྲིན་ལས་ཀྱི་བྱང་བུ་བལྟས་ཆོག་ཏུ་བཀོད་པ། 335
བསྟན་པ་སྲུང་བའི་ཕྱིར།། ཁས་བླངས་དམ་བཅས་དྲན་པར་གྱིས།། རང་རང་
མཐུན་པའི་མཆོད་པ་འབུལ།། མིང་སྲིང་གདུང་སེམས་རྒྱུན་མ་བཅད། བདག་
གི་འཁོར་སྲུང་རྐྱེན་ངན་ཟློག ། བཅོལ་པའི་ལས་ཀུན་གྲུབ་པར་མཛོད།། བཞི་
པ་རྟ་བྲོ་ནི། འགུགས་གཞུག་བཅས་རི་རབ་འབར་བའི་འོག་ཏུ་དགྲ་བགེགས་
དམ་སྲི་མནན་པར་མོས་ལ། ཧཱུྃ། དཔལ་ཆེན་འབར་བའི་ལྷ་ཚོགས་རྣམས།།
ཁྲོས་ཤིང་རྡོ་རྗེའི་བྲོ་བརྡུང་བས།། གནོད་བྱེད་མ་ལུས་ཐལ་བར་རློག ། ང་ཡིས་
མི་ཐུབ་གང་ཡང་མེད།། གནོད་བྱེད་མཱ་ར་ཡ་ནན། ལྔ་པ་གཏང་རག་གི་མཆོད་
བསྟོད་ནི། སྔགས་ཙམ་གྱི་མཆོད། དུས་གསུམ་རྒྱལ་བ་ཀུན་འདུས་པ།། རྩ་བ་
གསུམ་གྱི་ལྷ་ཚོགས་ལ།། སྒོ་གསུམ་གུས་པས་མཆོད་ཅིང་བསྟོད།། སྐུ་གསུམ་
རང་ངོ་ཤེས་པར་ཤོག ། ཅེས་བསྟོད། དྲུག་པ་དངོས་གྲུབ་བླང་བ་ནི། གཏོར་
མ་སྤྱི་བོར་བཞག་ལ། ཧཱུྃ་ཧོ༔ བདེ་ཆེན་ཀློང་ཡངས་རྒྱལ་བའི་དཀྱིལ་འཁོར་
ནས།། བླ་མ་སྨན་རྒྱལ་རིགས་འདུས་ཐུགས་དམ་ཅན།། སྐུ་གསུང་ཐུགས་ཡོན་
ཕྲིན་ལས་བྱིན་ཆེན་ཕོབ།། དངོས་གྲུབ་མ་ལུས་དུས་འདིར་སྐལ་དུ་གསོལ།། ཨོཾ་
ཨཱ༔ ཧཱུྃ་སརྦ་སིདྡྷི་ས་མ་ཡ་ཧོ༔ ཞེས་བརྗོད་ལ་དངོས་གྲུབ་ཀྱི་ཆ་ཤས་ལོངས་སྤྱད།
བདུན་པ་ནོངས་བཤགས་ནི། ཧཱུྃ། རིགས་འདུས་བླ་མ་རྒྱལ་པའི་གཙོ།། བདེ་
ཆེན་ཚད་མེད་ཐུགས་རྗེས་དགོངས།། བདག་ཅག་བྱིས་པའི་རང་བཞིན་པས།།
ལྷག་ཆད་ནོར་འཁྲུལ་བཟོད་པར་བཞེས། ཨོཾ་ཨཱཿ ཧཱུྃ་གུ་རུ་དེ་བ་ཌཱ་ཀི་ནཱི་ཀཱ་ཡ་
ཝཱཀ་ཙིཏྟ་ས་མ་ཡ་ཨ་ཨ་ཨ། བརྒྱད་པ་ཉེར་བསྡུ་ནི། མདུན་བསྐྱེད་རྟེན་ཡོད་ན་
འདིར་ནི་རྟེན་དང་སོགས་ཀྱིས་བརྟན་བཞུགས་བྱ། རྟེན་མེད་པ་དང་དབང་
དུས་ཚོལ་བུའི་དཀྱིལ་འཁོར་སོགས་ལ། ཧོ༔ སེམས་ཅན་དོན་མཛད་རྒྱལ་
དང་སྲས།། ཐུགས་རྗེས་སྨིན་གྲོལ་ཆོས་འཁོར་བསྐོར།། རང་བཞིན་གནས་སུ་
གཤེགས་མཛད་ནས།། སླར་ཡང་བརྩེ་བས་འབྱོན་པར་མཛོད། བཛྲ་མུས་
གཤེགས། དཀྱིལ་འཁོར་ཡང་། ཕྱི་ནང་གསང་བ་ལྔ་ཚན་ལྔ་ཡི་ཆོས།། རིགས་
འདུས་རྒྱལ་བའི་དཀྱིལ་འཁོར་ཆེ་ལ་རྫོགས།། རབ་འབྱམས་བརྟན་གཡོ་ཀུན་ལ་



336
༄༅།བདུད་རྩི་སྨན་གྱི་མདོ་ཆོག
ཡོངས་ཁྱབ་པ། གཉིས་མེད་ཆོས་དབྱིངས་རོལ་བའི་དབྱིངས་སུ་སྡུད། སརྦ་
བུདྡྷེ་མཎྜ་ལ་སྭ་བྷཱ་ཝ་ཨཱཏྨ་ཀོཉ་ཧཾ། ཞེས་བསྡུ། བདག་བསྐྱེད་དཀྱིལ་འཁོར་
རྟེན་དང་བརྟེན་པར་བཅས།། རིམ་འདུས་མི་དམིགས་ཆོས་ཀྱི་དབྱིངས་སུ་ཐིམ།།
སླར་ཡང་སྒྱུ་མ་ལྟ་བུའི་གཟུགས་སྐུར་ཤར།། སྣང་གྲགས་རྟོག་ཚོགས་བླ་མའི་
ཕྱག་རྒྱུར་བཞེངས།། ཨོཾ་ཨཱཿ ཧཱུྃ། ཞེས་བདག་བསྐྱེད་ཀྱང་བསྡུ་ ལྡངས་བྱའོ།།
དགུ་པ་བསྔོ་སྨོན་ནི། ཧོ༔ བདག་གཞན་དུས་གསུམ་དགེ་བ་རྣམས།། མ་
ལུས་དམིགས་མེད་ གཅིག་བསྡུས་ནས།། རིགས་ འདུས་ རྒྱལ་ བའི་ སྐུ་ གསུང་
ཐུགས།། མཁའ་ཁྱབ་འགྲོ་བས་ཐོབ་བར་ཤོག ། དེ་མ་ཐོབ་ཀྱི་གནས་སྐབས་སུ།།
བར་ཆད་མེད་པར་དལ་འབྱོར་ཐོབ།། བཤེས་གཉེན་དམ་པས་རྗེས་སུ་བཟུང་།།
བཀའ་བཞིན་ སྒྲུབ་ ལ་ ནན་ ཏན་ ཤོག ། ཆོས་ རྣམས་ སེམས་ སུ་ བློ་ ཐག་ཆོད།
སེམས་ཉིད་ཆོས་སྐུར་རང་ངོ་ཤིས། གཟུང་འཛིན་འཁྲུལ་སྣང་བག་ཆགས་ཞིག་
གོམས་འདྲིས་བརྟན་པ་ཐོབ་པར་ཤོག །
བཅུ་པ་ ཤིས་ བརྗོད་ ནི། ཆོས་ ཀྱི་ དབྱིངས་ ལས་ བྱུང་ བའི་ བཀྲ་ ཤིས་
མཆོག ། བླ་མ་ཡི་དམ་མཁའ་འགྲོ་འཁོར་བཅས་དང་།། ཆོས་སྐྱོང་དམ་ཅན་རྒྱ་
མཚོའི་བཀྲ་ཤིས་ཀྱིས།། དགེ་ལེགས་དཔལ་འབྱོར་གང་ལ་མྱུར་ཐོབ་ཤོག ། ཅེས་
དང༌། ཕུན་སུམ་ཚོགས་པའི་ཚིགས་སུ་བཅད་པ་གཞན་ཡང་བརྗོད་ལ་མེ་ཏོག་གི་ཆར་བསྙིལ་བར་བྱའོ།།
གསར་རྙིང་རྒྱུད་གཞུང་རྣམས་ལས་ མགྲིན་ གཅིག་ ཏུ།། མཆོག་ གི་ སྒྲུབ་ ཐབས་ལམ་ ཟབ་ འདི་ ཉིད་
བསྔགས།། བླ་ སྒྲུབ་ མཆོག་ གྱུར་ བསྐྱེད་རྫོགས་ ཁ་ ཚང་ཞིང་།། མྱུར་དུ་གྲུབ་ སྟེར་འདི་ནི་ ཁྱད་ པར་
འཕགས། ཡོངས་གྲགས་གསུང་གི་ཚིག་དོན་མ་བསླད་ཅིང་།། དེ་ཉིད་མཛེས་བྱེད་གང་འདི་སྦྱར་བའི་
དགེས།། བདག་གཞན་འགྲོ་ཀུན་རྒྱུ་འབྲས་ནད་སེལ་ཞིང་།། རིགས་འདུས་བླ་མའི་གོ་འཕང་མྱུར་ཐོབ་
ཤོག ། ཅེས་པ་འདིའང་འགྲོ་ཀུན་འཚོ་མཛད་སྨན་གྱི་བླ་མ་ཁྱབ་བདག་མཁྱེན་བརྩེའི་དབང་པོས་སྨན་གྱི་
ནོར་བུ་བཀྲ་ཤིས་པའི་གྲངས་ལྡན་བཅས་བཀའི་གནང་བ་སྩལ་བ་ལས། ལྷ་དང་རིག་པ་འདི་ཉིད་ལ་མི་
ཕྱེད་པའི་འདུན་པ་ལྷན་སྐྱེས་སུ་འཆང་བ་ཀརྨ་ངག་དབང་ཡོན་ཏན་རྒྱ་མཚོའི་ཕྲིན་ལས་ཀུན་ཁྱབ་དཔལ་
བཟང་པོས། ལྟ་ན་སྡུག་གི་གྲོང་ཁྱེར་གཉིས་པ་གདན་ས་ཆེན་པོ་དཔལ་སྤུངས་ཀྱི་ཡང་ཁྲོད་དུ་བྲིས་པ་
དགེ་ལེགས་འཕེལ།



337
༄༅། ། སྨན་བྱིན་རླབས་བྱ་ཚུལ་བདུད་རྩིའི་ཐིགས་
པ་ཞེས་བྱ་བ་བཞུགས་སོ།།
དཀོན་མཆོག་བསྟན་པའི་སྒྲོན་མེ།
བདུད་རྩིའི་ཟེར་གྱི་སྣང་ལ་འབུམ་འགྱེད་པའི།། ལས་ཉོན་སྡུག་བསྔལ་ཚ་
གདུང་འཕྲོག་བྱེད་ཅིང་།། ཕན་བདེའི་ཀུ་མུད་རྒྱས་མཛད་བླ་མ་དང་།། དབྱེར་
མེད་སྨན་གྱི་བླ་ལ་ཕྱག་བགྱིས་ཏེ། བཟང་པོའི་སྨན་སྦྱོར་བདེ་འབྱུང་རལ་བའི་
བཅུད།། མཆོག་གསུམ་བྱིན་རླབས་ཛཧུའི་ཞལ་སྒོ་ལས། ཉེ་པར་དྲངས་ཏེ་
ལུས་ཅན་བྲོ་ནད་ཀྱི།། དྲི་མ་འཁྲུད་པའི་ཆོ་ག་དེང་འདིར་སྤེལ།།
དེའང་སྨན་བྱིན་རླབས་ཇི་ལྟར་བྱ་བའི་ཚུལ་ནི། བཤད་རྒྱུད་ཀྱི་ལེའུ་སོ་
གཅིག་པ་གསོ་བ་པོ་སྨན་པའི་ལེའུར་རྒྱུ་དང་ངོ་བོ་སོགས་དོན་ཚན་དྲུག་དང་རྒྱུ་
ལའང་ནང་གསེས་ཀྱི་ཁྱད་པར་དྲུག་ཏུ་བྱས་པའི་གསུམ་པ་དམ་ཚིག་དང་ལྡན་
པའི་དོན་ལ་བློ་བཞག་དྲུག བཟུང་བྱ་གཉིས། ཤེས་བྱ་གསུམ་ཞེས་འབྱུང་བའི་
ཕྱི་མ་གསུམ་གྱིས་སྨན་བྱིན་རླབས་བྱེད་ཚུལ་གསུངས་པ་ཡིན་ཏེ། རྒྱུད་ལས།
གསུམ་པ་སྨན་རྣམས་ནོར་བུ་ བདུད་རྩི་དང༌། མཆོད་རྫས་ཤེས་པར་བྱ་ བ་
གསུམ་ཡིན་ཏེ། ཞེས་སྨན་ནོར་བུར་ཤེས་པར་བྱ་བ། སྨན་བདུད་རྩིར་ཤེས་
པར་བྱ་བ། སྨན་མཆོད་རྫས་སུ་ཤེས་པར་བྱ་བ་གསུམ་དུ་བྱས་ནས་གསུངས་སོ།།
དེ་གསུམ་གྱི་ནང་ནས་ཀྱང་བྱིན་རླབས་དངོས་གཞི་ནི་སྨན་བདུད་རྩིར་ཤེས་པར་
བྱ་བ་དེ་ཡིན་ཀྱང་བདུད་རྩིར་བྱིན་རླབས་གྱིས་པའི་ཆོ་ག་ཙམ་གྱིས་གོ་མི་ཆོད་
པར་སྨན་སྦྱོར་ཆ་ཚང་བ་ནན་ཏན་ཆེན་པོས་རྩོལ་སྒྲུབ་ཀྱིས་གཞུང་ནས་བཤད་པ་



338
༄༅།།བདུད་རྩི་སྨན་གྱི་མདོ་ཆོག
བཞིན་འཇོམ་ངེས་སུ་བྱ་དགོས་པས། དང་པོར་སྨན་ནོར་བུར་ཤེས་པར་བྱ་བ་
འདིས་སྦྱོར་བ་བསྟན་པ་ཡིན་ཏེ། དང་པོར་རིན་པོ་ཆེ་དེ་བཙལ་ལ་བཅངས།
ཞེས་རྒྱ་མཚོ་ནས་ནོར་བུ་ལེན་པའི་ཚེ་རྒྱུ་དང་ཚེགས་ལ་མི་བལྟ་བར་བརྩོན་པ་
བཞིན་སྨན་སྡེ་ཚན་ཐམས་ཅད་ཚང་ངེས་སུ་བཙལ་བ་གལ་ཆེ་ཡི། རིན་ཐང་
གང་ཆུང་བའི་སྨན་སྣ་ཁ་ཤས་རེ་ཙམ་བཙལ་ནས་ཚ་བསིལ་ཕྱོགས་ཕྱེད་ཙམ་གྱི་
སྦྱོར་བ་བྱེད་པ་ནི་རང་གཞན་གཉི་ག་སླུ་བྱེད་ཡིན་པས། སྨན་མཐའ་དག་རོ་
ནུས་ཞུ་རྗེས་ཀྱི་ཁྱད་པར། བྱང་ཟུར་གྱི་ལུགས་སོ་སོའི་ངོས་འཛིན་མ་འདྲེས་པ་
རྣམས་སློབ་དཔོན་མཁས་པའི་ངག་རྒྱུན། སྨན་གྱི་འདྲ་དཔེ་ཁྱད་པར་མཐོང་བ་
བརྒྱུད་པའི་ཕྱག་ལེན་ལ་བརྟེན་ནས་སོམ་ཉིའི་དྲ་བ་ཆོད་ངེས་སུ་གཏན་ལ་དབབ།།
སྔོ་སྨན་རྣམས་ཀྱང་སྐྱེ་གནས་མ་ཡིན་པ་དང་། དུས་ལས་ཡོལ་བ། རླན་དང་ཉི་
ལྷགས་ཀྱིས་གདུངས་པས་རྩེ་[རྩྭ ]སྐྱ་ལྟ་བུར་གྱུར་པ་ནི་སྨན་དེའི་རྗེས་ཙམ་ཡིན་
ཀྱང་ནུས་པ་ཅི་ཡང་མེད་པས། གཞུང་ནས་བཤད་པ་ལྟར་གྱི་རང་རང་གི་སྐྱེ་
གནས་དང༌། རྩ་བ་དང་མེ་ཏོག་འབྲས་བུ་སོགས་གང་དགོས་ཀྱི་དུས་ཚོད་མ་
འཛོལ་བ། སྔོ་ཆོལ་དང་གྲིབ་སྐམ་སོགས་ལག་ལེན་དུ་ཐེབས་ངེས་པ་དགོས་པས་
ཡིད་བཞིན་གྱི་ནོར་བུ་ལྟར་གཅེས་སྤྲས་སུ་བྱ་བར་གསུངས་པ་ཡིན་ནོ།།
དངོས་གཞི་བདུད་རྩིར་བྱིན་གྱིས་བརླབ་པ་ནི། བཅོམ་ལྡན་འདས་སྨན་
བླའི་སྐུ་སོགས་སྐུ་གསུང་ཐུགས་ཀྱི་རྟེན་དང་སངས་རྒྱས་ཀྱི་རིང་བསྲེལ་སོགས་
རྟེན་འགང་ཆེ་བ་རྣམས་ལེགས་པར་བཀྲམ་པའི་མདུན་དུ་མཆོད་པ་གཙང་མ་
བཤམ། སྟེགས་བུ་མཐོན་པོ་རྟེན་ཁེབས་ཀྱིས་གཡོགས་པར་འབྲུ་དཀར་ལ་ལྷུང་
བཟེད་དམ་རིན་པོ་ཆེ་སོགས་ཀྱི་སྣོད་གཙང་མར་དམན་ལྷག་ལོག་པའི་སྐྱོན་དང་
བྲལ་བར་ཚུལ་བཞིན་དུ་སྦྱར་བའི་སྨན་རྣམས་བཞག སྐྱབས་སེམས་སྔོན་དུ་
བཏང་ལ། རང་ཉིད་སྐད་ཅིག་གིས་བཅོམ་ལྡན་འདས་སྨན་གྱི་བླ་བཻཌཱུརྱའི་འོད་
ཀྱི་རྒྱལ་པོ་སྐུ་མདོག་སྔོན་པོ་ཞལ་གཅིག་ཕྱག་གཉིས་པ་ཕྱག་གཡས་པ་མཆོག་སྦྱིན་
གྱི་ཕྱག་རྒྱས་ཨ་རུ་ར་རྣམ་པར་རྒྱལ་བ་འཛིན་ཞིང༌། གཡོན་མཉམ་གཞག་གི་



༄༅།སྨན་བྱིན་རླབས་བྱ་ཚུལ་བདུད་རྩིའི་ཐིགས་པ།
339
སྟེང་ན་བདུད་རྩིས་གང་བའི་ལྷུང་བཟེད་བསྣམས་པ། མཚན་དཔེས་སྤྲས་ཤིང་
འོད་ཀྱི་དཀྱིལ་འཁོར་གྱི་དབུས་ན་ཞབས་རྡོ་རྗེའི་སྐྱིལ་མོ་ཀྲུང་གིས་བཞུགས་པའི་
སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུཾ་གིས་མཚན་པར་གྱུར། རང་གི་
ཐུགས་ཀའི་ཧཱུཾ་ལས་འོད་ཟེར་འཕྲོས་པས་རང་བཞིན་གྱི་གནས་ནས་བཅོམ་ལྡན་
འདས་སྨན་གྱི་བླ་ལ་སངས་རྒྱས་དང་བྱང་ཆུབ་སེམས་དཔའ་སྡེ་བཞིའི་དྲང་སྲོང་
རིག་པ་འཛིན་པ་རྣམས་དང་བཀའ་སྲུང་གནོད་སྦྱིན་གྱི་སྡེ་དཔོན་ཞང་བློན་
འཁོར་དང་ བཅས་ པ་ སྤྱན་དྲངས། སྨན་རྣམས་བྱིན་ གྱིས་རློབས་ པའི་ཕྱིར་
མཆོད་པའི་གནས་སུ་དགྱེས་བཞིན་བཞུགས་པར་གྱུར། མཆོད་པ་ཨ་མྲྀ་ཏས་
བསངས།། མཆོད་པ་རྣམས་ ཕུལ་ དུ་བྱུང་བའི་ལྷ་རྫས་ སུ་ གྱུར། ཨོཾ་ཨཱ༔ ཧཱུྃ།
ལན་གསུམ་གྱིས་བྱིན་གྱི་བརླབ། གང་ལ་རྟེན་ན་སྲིད་ཞིའི་གདུང་སེལ་བ།།
བཅོམ་ལྡན་སྨན་པའི་རྒྱལ་པོ་འཁོར་བཅས་ལ།། ལྷ་རྫས་བཟང་པོའི་མཆོད་ཡོན་
འདི་འབུལ་བས།། སྟོད་ཀྱི་ནད་རིགས་དག་པའི་མཆོག་སྦྱིན་མཛོད།། ཨོཾ་སརྦ་
ཏ་ཐཱ་ག་ཏ་ཨགྷཔྲ་ཏཱི་ཙྪ་སྭཱཧཱ། གང་ལ་བརྟེན་ན་ནས། ཞབས་བསིལ་འདི་
འབུལ་བའི། སྨད་ཀྱི་ནད་རིགས་དག་པའི་མཆོག་སྦྱིན་མཛད།། པཱཏྱཾ་སོགས།
གང་ལ་བརྟེན་ན་ནས། མེ་ཏོག་འདི་འབུལ་བས། མགོ་དང་ཡན་ལག་ནད་
སེལ་མཆོག་སྦྱིན་མཛོད། པུཥཱ་སོགས། གང་ལ་ནས། བདུག་སྤོས་འདི་འབུལ་
བས། སྣ་དང་མཆེར་བའི་ནད་སེལ་མཆོག་སྦྱིན་མཛོད། ནུ་པཾ་སོགས་གང་ལ་
ནས་སྣང་གསལ་འདི་འབུལ་བས།། མིག་དང་མཆིན་པའི་ནད་སེལ་མཆོག་སྦྱིན་
མཛོད།། ཨཱ་ལོ་ཀེ་སོགས། གང་ལ་ནས། དྲི་ཆབ་འདི་འབུལ་བས།། སྙིང་དང་
ཡིད་ཀྱི་ནད་སེལ་མཆོག་སྦྱིན་མཛོད། གནྡྷེ་སོགས། གང་ལ་ནས། ཞལ་ཟས་
འདི་འབུལ་བས། ལྕེ་དང་ལྟོ་བའི་ནད་སེལ་མཆོག་སྦྱིན་མཛོད།། ནི་ཝི་ཏྱ་
སོགས། གང་ལ་ནས། སྒྲ་སྙན་འདི་འབུལ་བས། སྐད་དང་མཁལ་མ་རྣ་[ན]
བའི་ནད་སེལ་མཛོད། ཨོཾ་སརྦ་ཏ་ཐཱ་ག་ཏ་ཤཔྟ་པྲ་ཏཱིཙྪ་སྭཱཧཱ། འཚོ་མཛད་སྨན་
པའི་རྒྱལ་པོ་བཅོམ་ལྡན་འདས། དུག་གསུམ་ནད་སེལ་སངས་རྒྱས་སྨན་གྱི་བླ།།



340
༄༅།བདུད་རྩི་སྨན་གྱི་མདོ་ཆོག
སྐུ་མདོག་མཐིང་ག་བིཌཱུར་ཡི་འོད།། སྤྲུལ་པའི་སྐུ་ལ་མཚན་དང་དཔེ་བྱད་ལྡན།།
རླུང་མཁྲིས་བད་ཀན་ནད་ཀྱིས་གདུངས་པ་ལ།། ནད་ཀྱི་གཉེན་པོ་ཕྱག་གཡས་
ཨ་རུ་ར།། ཕྱག་གཡོན་བདུད་རྩིའི་ལྷུང་བཟེད་པར་བུ་བསྣམས། བོ་ཌཱུར་ཡི་
འོད་ལ་ཕྱག་འཚལ་ལོ།། རིག་པའི་གནས་མཆོག་བཅོ་བརྒྱད་ཐུགས་སུ་བཅུད།
ཚེ་ལ་དབང་བའི་བཅུད་ལེན་དངོས་གྲུབ་བརྙེས།། མངོན་ཤེས་རྙིང་རྗེས་འགྲོ་
མཆོག་འདུ་བ་སྙོམས།། དྲང་སྲོང་རིག་འཛིན་རྣམས་ལ་ཕྱག་འཚལ་ལོ།། སྔོན་
ཚེ་སྟོན་པའི་སྤྱན་སྔར་ཞལ་བཞེས་བཞིན།། འཚོ་བྱེད་རྣམས་ཀྱི་མགོན་དང་
གྲོགས་མཛད་པའི།། ནད་རིམས་གདོན་བགེགས་ཉེར་འཆི་ཀུན་སེལ་བ།། སྨན་
གྱི་བཀའ་སྲུང་རྣམས་ལ་ཕྱག་མཚལ་ལོ།། རླུང་མཁྲིས་བད་ཀན་བཞི་བརྒྱ་རྩ་
བཞིའི་ནད།། ཚེ་ལ་བར་དུ་གཅོད་པ་ཞི་བ་དང་།། གནོད་པའི་བགེགས་རིགས་
སྟོང་ཕྲག་བརྒྱད་བུ་ [ ཅུ] དང་།། ཡེ་ འབྲོག་ སུམ་བརྒྱ་དྲུག་ཅུ་ ལ་ སོགས་པ།།
བསམ་པའི་བར་དུ་གཅོད་པ་ཞི་བར་མཛོད།། ཅེས་གསོལ་བ་བཏབ་པས་སྐྱབས་
ཡུལ་རྣམས་ཀྱི་ཐུགས་ཀ་ནས་འོད་ཟེར་འཕྲོས།། རྒྱལ་བ་སྲས་བཅས་ཀྱི་བྱིན་
རླབས་དང་འཇིག་རྟེན་དང་འཇིག་རྟེན་ལས་འདས་པའི་སྣོད་བཅུད་ཀྱི་བཀྲག་
མདངས། ལྷ་ཡུལ་དང་རྒྱ་མཚོ་ན་གནས་པའི་བདུད་རྩི།། བཅུད་ལེན་གྱི་རྫས་
ལ་སོགས་པ་ཐམས་ཅད་བསྡུས་ཏེ་ཐུགས་ཀའི་ས་བོན་སྔགས་འཕྲེང་དང་བཅས་
པ་ལ་ཐིམ། དེ་ལས་འོད་དང་བདུད་རྩིའི་ཚོགས་དཔག་ཏུ་མེད་པ་བྱུང་སྟེ་ཐིམ་
པས་སྨན་གྱི་སྣོད་རིན་པོ་ཆེ་ལས་གྲུབ་པ་ཡངས་ཤིང་རྒྱ་ཆེ་བའི་ནང་དུ་སྨན་
རྣམས་ནད་རིགས་མཐའ་དག་སེལ་བར་ནུས་པའི་འཆི་མེད་ཚེའི་བདུད་རྩིའི་
རང་བཞིན་དུ་གྱུར་པར་བསམས་ལ། ཨོཾ་ན་མོ་བྷ་ག་ཝ་ཏེ། བྷི་ཥ་ཛེ་གུ་རུ་
བིཌཱུརྱ་པྲ་བྷ་རཱ་ཛཱ་ཡ་ཏ་ཐཱ་ག་ཏཱ་ཡ་ཨརྡ་ཏེ་སོ་མྱག་ས་བུདྡྷཱ་ཡ། ཏདྱ་ཐཱ། ཨོཾ་བེ་ཥ་
ཛེ་གྷོ་ཥ་ཛེ། མཧཱ་བྷི་ཥ་ཛེ་གྷོ་ཥ་ཛྭ་རཱ་ཛ་ས་མུངྒ་ཏེ་སྭཱཧཱ། ཞེས་གཟུངས་རིང་
བདུན་དང་། ཏདྱ་ཐཱ། མན་ཆོད་སྙིང་པོ་ཅི་མང་བཟླ། མཇུག་ཏུ་ཡིག་བརྒྱས་
ལྷག་ཆད་བསྐང་། དེ་ནས། བཅོམ་ལྡན་འདས་སྨན་པའི་རྒྱལ་པོ་དྲང་སྲོང་གི་ ་



སྨན་བྱིན་རླབས་བྱ་ཚུལ་བདུད་རྩིའི་ཐིགས་པ། 341
འཁོར་དང་བཅས་པ་རྣམས་ཀྱིས་མགྲིན་གཅིག་ཏུ་ཤིས་པ་བརྗོད་པར་བསམས་
ལ། ལྷ་རྣམས་ཀྱི་ནི་བདུད་རྩི་ལྟ་བུ་དང་།། ཀླུ་རྣམས་ཀྱི་ནི་གཙུག་ནོར་ལྟ་བུ་
དང༌། དྲང་སྲོང་རྣམས་ཀྱི་བཅུད་ལེན་ལྟ་བུར་ནི།། ཁྱོད་ལ་སྨན་འདི་ཉེ་བར་
གནས་གྱུར་ཅིག ཅེས་རྒྱུད་རང་ལས་འབྱུང་བ་དང་།། སྟོང་ཆེན་རབ་འཇོམས་
ནས་གསུངས་པ། སངས་རྣམ་པར་སངས་རྒྱས་ཚེ། འཇིག་རྟེན་སྐྱོང་བས་
ཕྱོགས་བཞི་ནས།། སྣོད་བཞི་དག་ནི་བླངས་ནས་སུ།། བདེ་བར་གཤེགས་ལ་
ཕུལ་བ་དང་།། མཐུ་ཡིས་གཅིག་ཏུ་སྤྲུལ་མཛད་པ།། ལྷ་ཡི་སྣོད་མཆོག་དེ་དང་
ནི།། བདུད་རྩི་འདྲ་བའི་སྨན་གྱི་མཆོག ། སྟོན་པའི་ཕྱག་ན་བསྣམས་གྱུར་པ།།
བདེན་པའི་ཚིག་ནི་དེ་དག་གིས།། སྨན་རྣམས་བདུད་རྩིར་འགྱུར་བོར་[བར]བྷོ
ག[ཤོག ] ། དེ་བཞིན་ལྷ་མོ་འཕྲོག་མ་ཡིས།། ལྷ་རྫས་དགེ་བ་ཨ་རུ་ར།། བླངས་
ནས་སྟོན་པར་རབ་ཕུལ་བ།། བདུད་རྩི་འདྲ་བའི་སྨན་གྱི་མཆོག ། བདེན་པའི་
ཚིག་ནི་དེ་དག་གིས།། ནད་པ་རྣམས་ཀྱི་ནད་སེལ་ཞིང་།། ཉེས་པ་ཐམས་ཅད་
འཕྲོག་བྱེད་པའི།། སྨན་རྣམས་བདུད་རྩིར་འགྱུར་བར་ཤོག ། སངས་རྒྱས་རྣམ་
གཟིགས་གཟི་བརྗིད་དང་། གཙུག་ཏོར་ཅན་གྱི་སྟོབས་རྣམས་དང༌།། ཐམས་
ཅད་སྐྱོབ་ཀྱི་བདེན་ཚིག་དང༌།། ལོག་དད་སེལ་གྱི་ཏིང་འཛིན་དང༌།། གསེར་
ཞེས་བྱ་བའི་ཡེ་ཤེས་དང་།། འོད་སྲུངས་ཀྱི་ནི་རྫུབ་[ རྫུ]འཕྲུལ་དང༌།། ཤཱཀྱ་
སེང་གེའི་མཐུ་ཁམས་ཀྱིས། སྨན་རྣམས་བདུད་རྩིར་འགྱུར་བར་ཤོག ། ཅེས་
ཤིས་པ་བརྗོད་དེ་བྱིན་གྱིས་བརླབ་ཅིང་། ཐུགས་ཀའི་ས་བོན་སྔགས་འཕྲེང་དང་
བཅས་པའང་འོད་དང་བདུད་རྩིའི་རང་བཞིན་དུ་ཞུ་ནས་སྨན་རྣམས་ལ་ཐིམ་
པར་གྱུར་པར་བསམས་ལ་ཕུད་ལན་གསུམ་ནམ་མཁར་ལ་གཏོར་ཏེ། བླ་མ་ཡི་
དམ་རྒྱལ་བ་སྲས་བཅས་མཆོད།། དཔའ་བོ་མཁའ་འགྲོ་རིག་འཛིན་ཚོགས་
རྣམས་མཆོད། བཀའ་སྲུང་ཞང་བློན་སྡེ་དང་བཅས་པ་མཆོད།། དོན་གཉིས་
ལྷུན་གྱིས་གྲུབ་པའི་བྱིན་ཕོབ་ཅིག ། ཅེས་བརྗོད་ཅིང་རང་གི་ལྕེ་ཐོག་ཏུ་བཞག་
ཅིང་དངོས་གྲུབ་བླངས་པས་རང་གི་ནད་གདོན་བར་ཆད་ཐམས་ཅད་བསལ་



342
༄༅བདུད་རྩི་སྨན་གྱི་མདོ་ཆོག
ཞིང་འཆི་མེད་ཚེའི་དངོས་གྲུབ་ཐོབ་པར་བསམས། འདི་ནི་རྒྱུད་ལས། བདུན་
བཟླས་བདུད་རྩིར་བསམ་སྟེ་རིག་འཛིན་མཆོད།། དངོས་གྲུབ་བླངས་པས་རང་
གི་ནད་གདོན་བསལ།། ཞེས་གོང་དུ་ཤེས་པར་བྱ་བ་གསུམ་དུ་གསུངས་པའི་ཕྱི་
མ་མཆོད་རྫས་སུ་ཤེས་པར་བྱ་ཚུལ་ཡིན་ལ། འདི་ནི་དངོས་གཞི་བདུད་རྩིར་
བྱིན་གྱིས་བརླབས་པ་དེ་ཉིད་བོག་དབྱུང་བའི་རྗེས་ཀྱི་བྱ་བ་ཁྱད་པར་ཅན་ཡིན་
ཏེ་རྫས་དེ་དཀོན་མཆོག་གི་མཆོད་པར་བྱས་པ་ན། འདི་ལ་རོ་མི་ཞིམ་པ་རོ་
མཆོག་སྣང་།། ཞེས་རྒྱན་ལས་གསུང་པ་ལྟར་དེ་དག་གི་ཚོགས་གཉིས་རླབས་པོ་
ཆེའི་མཐུས་དངོས་པོ་ལའང་བདུད་རྩིར་འགྱུར་བ་དང་ཐོག་མར་དཀོན་མཆོག་
མཆོད་པས་ བསོད་ནམས་འཕེལ་ཞིང༌ རང་ གཞན་ གྱི་ནད་ གདོན་ བར་ ཆད་
ཐམས་ཅད་མྱུར་དུ་ཞི་ནས་བདེ་སྐྱིད་ཕུན་སུམ་ཚོགས་པར་འགྱུར་བ་སའི་སྙིང་བོ་
འཁོར་ལོ་བཅུ་པའི་མདོ་ལས། འཇིག་རྟེན་དག་ན་བདེ་ཞིང་སྐྱིད་པ།། དེ་ཀུན་
དཀོན་མཆོག་མཆོད་ལས་བྱུང་བས།། ཞེས་གསུངས་པ་ལྟར་ཡིན། དེར་མ་ཟད་
དཀོན་མཆོག་ལ་ཕུལ་བཞི་ལྷག་མར་བྱས་པ་ན་དེའི་བྱིན་རླབས་ཀྱི་སྟོབས་ཀྱིས་
སྡིག་པ་ཆེན་པོ་ཆེའང་མྱུར་དུ་བྱང་ནུས་ན། ནད་གདོན་ཕྲ་མོ་ལྟ་སྨོས་ཀྱང་ཅི་
དགོས་ཏེ། དེ་བཞིན་གཤེགས་པའི་ལྷག་མ་འདི།། སྡིག་པ་རྣམ་པར་ཟད་བྱེད་
ཡིན།། ཞེས་རྒྱུ་རྒྱུད་སྡེ་ལས་གསུངས་པ་བཞིན་ནོ།། དེ་ལྟར་ལྷན་ཅིག་བྱེད་པའི་
རྐྱེན་མཆོག་གསུམ་ཐུགས་རྗེ་བྱིན་གྱིས་རློབས་པ་དང་། ནང་གི་ཉེར་ལེན་གོང་
དུ་རྒྱུ་ནི་བློ་ལྡན་བསམ་པ་དཀར་བ་དང༌།། ཞེས་སོགས་ལྟར་གསོ་བ་རིག་པའི་
གནས་ཆ་ལག་ བཅས་ པར་ ཐོས་ བསམ་ གྱིས་ སྒྲོ་འདོགས་བཅད་ ཅིང་ གོམས་
འདྲིས་ཀྱིས་མྱོང་བྱང་ཆུབ་པར་བྱས་ལ། གཞན་ཕན་གྱི་ལྷག་བསམ་རྣམ་པར་
དག་པས་ལག་ལེན་དུ་བཏང་ན་དོན་གཉིས་ལྷུན་གྱིས་གྲུབ་པའི་དགའ་སྟོན་ལ་
སྤྱོད་པར་གྱུར་རོ།། འཚོ་མཛད་སྨན་པའི་རྒྱལ་པོའི་བྱིན་རླབས་དང༌།། འཚོ་
བྱེད་དྲང་སྲོང་ཚོགས་ཀྱི་བདེན་པའི་མཐུས།། རྣམ་མང་འགྲོ་བའི་ཉེར་འཆི་ཀུན་
ཞི་ཞིང་།། རྣམ་ཀུན་མཁྱེན་པའི་ས་ལ་འགོད་གྱུར་ཅིག ། ཅེས་སྨན་བྱིན་རླབས་



༄༅།སྨན་བྱིན་རླབས་བྱ་ཚུལ་བདུད་རྩིའི་ཐིགས་པ། 343
བྱ་ཚུལ་བདུད་རྩིའི་ཐིགས་པ་ཞེས་བྱ་བ་འདི་ནི་གསོ་རིག་སྨྲ་བ་དཀོན་མཆོག་
ཡར་འཕེལ་གྱིས་བསྐུལ་ངོར། བཙུན་པ་དཀོན་མཆོག་བསྟན་པའི་སྒྲོན་མེས་
འཕྲལ་དུ་སྦྱར་བའི་ཡི་གེ་བ་ནི་སྔགས་རམ་པ་རཏྣ་ཨཱནནྟ་འོ།།: ། ::



344
༄༅།སྨན་གྱི་བྱིན་རླབས་ཕུད་མཆོད་ཉུང་ངུ་བཞུགས་སོ།།
པྲཛྙཱ་མ་ཎི།
རང་ཉིད་བཻཌཱུརྱ་འོད་སྨན་གྱི་རྒྱལ།། མཚན་བཟང་སོ་གཉིས་དཔེ་བྱད་
བརྒྱད་ཅུ་ལྡན།། སྤྲུལ་པའི་སྐུ་མཆོག་ཕྱག་གཡས་ཨ་རུ་ར།། གཡོན་པས་བདུད་
རྩིས་གང་བའི་ལྷུང་བཟེད་བསྣམས།། པད་ཟླའི་གདན་བཞུགས་ སངས་རྒྱས་
བྱང་ཆུབ་སེམས།། དྲང་སྲོང་བཀའ་སྲུང་རྒྱ་མཚོའི་ཚོགས་ཀྱིས་བསྐོར།། མདུན་
གྱི་སྨན་སྣོད་བདུད་རྩིའི་ལྷུང་བཟེད་གསལ།། ཐུགས་ལས་འོད་ཟེར་དཔག་མེད་
འཕྲོས་པ་ཡིས།། ཕྱོགས་བཅུའི་སངས་རྒྱས་བྱང་སེམས་ཐམས་ཅད་དང་།། བླ་
མ་ཡི་དམ་མཁའ་འགྲོ་ཆོས་སྐྱོང་སོགས།། ལྷ་མིའི་དྲང་སྲོང་འཇིག་རྟེན་སྐྱོང་
རྣམས་ཀུན།། སྤྲིན་ལྟར་སྤྱན་དྲངས་མདུན་མཁར་བཞུགས་ནས་ཀྱང་།། བཀྲ་
ཤིས་དང་བཅས་ སྨན་ མཆོག་བྱིན་བརླབས་ནས།། ཚེ་ཡི་ བཅུད་བསྡུས་ སྨན་
མཆོག་དག་ ལ་ བསྟིམ།། འཚོ་ མཛད་ སྨན་ པའི་ རྒྱལ་ པོ་ བཅོམ་ ལྡན་ འདས།།
དུག་གསུམ་ནད་སེལ་སངས་རྒྱས་སྨན་གྱི་བླ། སྐུ་མདོག་མཐིང་ག་བཻཌཱུརྱ་ཡི་
འོད།། སྤྲུལ་པའི་སྐུ་ལ་མཚན་དང་དཔེ་བྱད་ལྡན།། རླུང་མཁྲིས་བད་ཀན་ནད་
ཀྱིས་གདུངས་ པ་ལ།། ནད་ཀྱི་གཉེན་པོ་ཕྱག་གཡས་ཨ་རུ་ར། ཕྱག་ གཡོན་
བདུད་རྩིའི་ལྷུང་བཟེད་པར་བུ་བསྣམས།། བཻཌཱུརྱ་ཡི་འོད་ལ་ཕྱག་འཚལ་ལོ།
རིག་པའི་གནས་མཆོག་བཅོ་བརྒྱད་ཐུགས་སུ་ཆུད།། ཚེ་ལ་དབང་བའི་བཅུད་
ལེན་དངོས་གྲུབ་བརྙེས།། མངོན་ཤེས་སྙིང་རྗེས་འགྲོ་མཆོག་འདུ་བ་སྙོམས།།
དྲང་སྲོང་རིག་འཛིན་རྣམས་ལ་ཕྱག་འཚལ་ལོ།། ལྷ་རྣམས་ཀྱི་ནི་བདུད་རྩི་ལྟ་བུ་



༄༅སྨན་གྱི་བྱིན་རླབས་ཕུད་མཆོད་ཉུང་དུ་།
345
དང་།། ཀླུ་རྣམས་ཀྱི་ནི་གཙུག་ནོར་ལྟ་བུ་དང་།། དྲང་སྲོང་རྣམས་ཀྱི་བཅུད་
ལེན་ལྟ་བུར་ནི།། ཁྱོད་ལ་སྨན་འདི་ཉེ་བར་གནས་གྱུར་ཅིག ། རླུང་མཁྲིས་བད་
ཀན་བཞི་བརྒྱ་རྩ་བཞིའི་ནད། ཚེ་ལ་བར་དུ་གཅོད་པ་ཞི་བ་དང་།། གནོད་
པའི་བགེགས་རིགས་སྟོང་ཕྲག་བརྒྱད་ཅུ་དང༌།། ཡེ་འདྲོག་སུམ་བརྒྱ་དྲུག་ཅུ་ལ་
སོགས་པ།། བསམ་པའི་བར་དུ་གཅོད་པ་ཞི་བར་མཛོད།། ཨོཾ་ན་མོ་བྷ་ག་ཝ་ཏེ་
བྷི་ཥ་ཚེ་གུ་རུ་བཻཌཱུརྱ་པྲབྷ་རཱ་ཛཱ་ཡ་ཏ་ཐཱ་ག་ཏ་ཡ་ཨརྒ་ཏེ་སམྦུ་ ཀཾ་བུདྡྷ་ཡ། ཏདྱ་
ཐཱ། ཨོཾ་བྷི་ཥ་ཛེ་གྷོ་ཥ་ཛྷེ་མཧཱ་བྷི་ཥ་ཛེ། བི་ཥ་ཛྭ་རཱ་ཛཱ་ཡ། ས་མུངྒ་ཏེ་སྭཱཧཱ། ཞེས་
བདུན་བཟླས་བདུད་རྩིར་བསམས་ཏེ་རིག་འཛིན་མཆོད་པ་ནི། ཆོས་དབྱིངས་རྣམ་དག་ལྷུན་
གྲུབ་གཞལ་ཡས་ནས།། རྫོགས་ པའི་ སངས་རྒྱས་སྨན་གྱི་རྒྱལ་པོ་ལ།། སྨན་
མཆོག་བདུད་རྩིའི་ཕུད་མཆོད་འདི་ཕུལ་བས།། མཆོག་དང་ཐུན་མོང་དངོས་
གྲུབ་སྩལ་དུ་གསོལ།། རྒྱུན་ཤེས་བུ་སོགས་དྲང་སྲོང་མཆོག་རྣམས་དང་།། འཚོ་
བྱེད་གཞོན་ནུ་ཀླུ་སྒྲུབ་དཔལ་ལྡན་དགའ།། ཟླ་དགའ་ལ་སོགས་གྲུབ་པ་མཆོག་
རྣམས་དང་།། ཁྲི་སྲོང་ལྡེའུ་བཙན་གྲྭ་མངོན་གཡུ་ཐོག་མགོན།། ཟུར་མཁར་
མཉམ་ཉིད་རྡོ་རྗེ་ལེགས་བཤད་འཚོལ།། ཀུན་མཁྱེན་ལྔ་པ་སངས་རྒྱས་རྒྱ་མཚོའི་
ཞབས།། ཆོས་ཀྱི་འབྱུང་གནས་དྲང་སྲོང་དྷེ་ནའི་མཚན།། ལ་སོགས་བརྒྱུད་
པའི་བླ་མ་ ཐམས་ཅད་ལ།། སྨན་ཕུད་བདུད་རྩི་མཆོག་ གི་ མཆོད་པ་འབུལ།།
གཡུ་ཐོག་གཉིས་པ་ཡོན་ཏན་རྒྱ་མཚོ་དང་། སྟོབས་ལྡན་འོད་ཟེར་ཤེས་རབ་
བསྟན་དར་ ཞབས། ལག་ལེན་མན་ངག་ འབྲེལ་ ཐོབ་བླ་མ་ལ།། སྨན་ཕུད་
བདུད་ རྩི་ མཆོག་ གི་ མཆོད་ པ་ འབུལ།། མི་ ཡི་ སེངྒེ་ ༧གོང་ སྨན་ མི་ ཏྲེ་ དང་།
བཛྲའི་མཚན་ ཅན་ རྒྱལ་སྲས་ འགྲོ་བའི་མགོན།། བཀའ་དྲིན་འཁོར་མེད་ཚེ་
དབང་ནོར་བུ་ལ།། སྨན་ཕུད་བདུད་རྩི་མཆོག་གི་མཆོད་པ་འབུལ།། གཞན་
ཡང་ཡི་དམ་རྒྱལ་བ་རྒྱ་མཚོའི་ཚོགས།། ཞང་བློན་ཆེན་པོ་རྡོ་རྗེ་བདུད་འདུལ་
དང༌། སྨན་སྐྱོང་བཀྲ་ཤིས་ཚེ་རིང་མ་ལ་སོགས།། ཆོས་སྐྱོང་དམ་ཅན་རྒྱ་མཚོ་
འཁོར་བཅས་ལ།། སྨན་ཕུད་བདུད་རྩིའི་མཆོད་པ་ འདི་ཕུལ་བས།། སྨན་



346
༄༅།བདུད་རྩི་སྨན་གྱི་མདོ་ཆོག
རྣམས་བདུད་རྩིར་བསྒྱུར་བར་མཛད་ནས་ཀྱང་།། དྲི་ཐོན་ཙམ་གྱིས་རྡོ་རྗེའི་
ལུས་ཐོབ་ནས།། བདག་སོགས་འགྲོ་ཕན་རླབས་ཆེན་ཡོངས་སྤྱོད་ཅིང་།། འགྲོ་
ཀུན་སྨན་རྒྱལ་གོ་འཕང་མྱུར་ཐོབ་ཤོག ། ཀཱ་ཡ་ཝཱ་ཀ་ཙིཏྟ་མཧཱ་སརྦ་སིད་དྷི་ཕ་ལ་
ཧོ༔ བདག་གི་ལེགས་བྱས་དགེ་བ་འདིས་མཚོན་ཏེ། ནད་རིགས་མི་མཐུན་
ཕྱོགས་ཀུན་རབ་ཞི་ཞིང༌།། བསམ་པའི་དོན་ཀུན་འབད་མེད་འགྲུབ་པ་དང༌།།
གཙོ་བོ་ཁྱོད་བཞིན་བྱང་ཆུབ་རེག་གྱུར་ཅིག ། ཅེས་སོགས་བསྔོ་སྨོན་བྱའོ།། །
མེ་བཙའི་སྐབས་རྒྱུད་དུ། སྤྲ་བ་བཞག་ལ་མེ་སྦར་སྐྱབས་འགྲོ་བྱ་ཞེས་གསུངས་པ་ནི། སངས་
རྒྱས་སྨན་ གྱི་ བླ་ མ་ ཤཱཀྱ་ཐུབ།། རིགས་ གསུམ་ མགོན་ དང༌ དྲང་སྲོང་ ཉི་ ཤུ་
གཅིག ། འཚོ་བྱེད་གཞོན་ནུ་ཀླུ་སྒྲུབ་དཔའ་བོ་དང༌། བཻ་རོ་ཙཱ་ན་མཁས་པ་མི་
དགུ་སོགས། རྒྱ་བོད་དྲང་སྲོང་བརྒྱུད་པར་བཅས་རྣམས་ལ།། སྒོ་གསུམ་གུས་
པས་ཕྱག་འཚལ་སྐྱབས་སུ་མཆི།། དྲི་ཞིམ་མདངས་ལྡན་བདུད་རྩི་གསེར་གྱི་མེ།
ནད་གདོན་འཇིག་པར་བྱེད་པ་དྲག་པོའི་མདའ།། ལྷ་ཀླུ་བཙན་གཉན་སྡེ་བརྒྱད་
ཁྱེད་རྣམས་ལ།། བརྡེག་པ་མིན་པས་ཀོ་ལོང་མ་ སྡོམས་ ཤིང༌། བཞི་བརྒྱ་རྩ་
བཞིའི་ནད་ལ་བརྡེགས་པ་ཡིས།། གྲང་བའི་དྲོད་སྐྱེད་ཚ་བའི་རྒྱུ་ལམ་སྲུངས།།
རླུང་རྒྱུའི་སྒོ་ཁོགས་རྣག་དང་ཆུ་སེར་སྐེམས།། ན་བའི་དབལ་ཆོགས་ [ ཆོག ]
ཁྲག་སྲིན་གཟེར་འཁྱུག་ཆོམས། འཁྲུ་དང་སྐྱུགས་དང་ཁུ་ཁྲག་འབྱམས་པ་ཆོད།
མ་ཞུ་ ལྷེན་དང་སྐྱ་རྦབ་དམུ་རྫིངས་ཚིལ། རུས་ པ་ ཆག་གྲུམས་ ཞོམ་ ཇིབས་
ལུགས་སུ་ཚུད།། གནོད་བྱེད་གདོན་བགེགས་མ་ལུས་རྩད་ནས་ཕྱུངས།། མྱུར་
དུ་ནད་ལས་ཐར་བར་བྱིན་གྱིས་རློབས།། ཚེ་ཡི་རིག་འཛིན་ཐོབ་པར་བྱིན་གྱིས་
རློབས།། སྐུ་བཞི་ཡེ་ཤེས་ཐོབ་པར་བྱིན་གྱིས་རློབས།། སྨན་རྒྱལ་གོ་འཕང་ཐོབ་
པར་བྱིན་གྱིས་རློབས།། ཞེས་གསོལ་གདབ་གཟུངས་སྔགས་བཟླས་པའི་ཕུ་མཆིལ་གྱི། ཐུད་ཀྱིས་
གདབ་པས་ནད་སེལ་གནོད་པ་ཞི།། གཏར་གའི་སྐབས་གཙགས་བུར་ཉེས་སྐྱོན་སྲུང་བའི་སྔགས་བཏབ་
ཅེས་པ་ནི། ༀ་ཙགླུ་དེ་ཝ་ཧཱུྃ མ་གི་སཱཧཱ། ཨོཾ་ཏྲི་ཁྱེད་བོ་ཧཱུཾ། ཞེས་པའོ།།
མེ་བུམ་སྐབས་ཀྱི་སྔགས་ནི། ཨོ་མེ་རི་དམར་པོ་སོད། ལྕགས་རི་སྔོན་པོ་



༄༅སྨན་གྱི་བྱིན་རླབས་ཕུད་མཆོད་ཉུང་ངུ་། 347
སོད། ཐཾ་སོད། ཐུམ་སོད། ཅེས་པའོ།། བཤལ་སྨན་ལ་ཤིས་པར་བརྗོད་པ་ནི། ཚངས་པ་
སྐྱེ་རྒུའི་བདག་དང་ཤར་བུ། དྲག་པོ་དབང་པོ་ཉི་ཟླས་མེ་ནུག། དྲང་སྲོང་
སྨན་གྱི་ཚོགས་དང་བཅས་པ་དང་།། འབྱུང་པོ་རྣམས་ཀྱིས་ཁྱོད་ནི་སྲུང་བར་
ཤོག ། ལྷ་རྣམས་ཀྱིས་ནི་ཞེས་སོགས་བརྗོད་ནས་གཟུངས་སྔགས་བཟླ་བར་བྱའོ། ་
སྨོན་ལམ་ནི། དུས་གསུམ་ཕྱོགས་བཅུའི་རྒྱལ་བ་སྲས་བཅས་དང༌། འཇིག་
རྟེན་མགོན་གྱུར་བདེན་ཚིག་གྲུབ་རྣམས་ཀྱིས།། སྨོན་པའི་གནས་ཀུན་བདག་
གིས་འགྲུབ་གྱུར་ནས།། སྨན་པའི་རྒྱལ་པོ་ལྟ་བུར་འགྱུར་པར་ཤོག ། འདིས་
མཚོན་དུས་ གསུམ་ བསགས་ པའི་ དགེ་ ཚོགས་ མཐུས།། སྲིད་ ཞིའི་ འཇིགས་
ཚོགས་མ་ལུས་དྲུང་ཕྱུང་ནས།། རིག་པའི་ཡེ་ཤེས་སྨན་རྒྱལ་གོ་འཕང་མཆོག །
ཚེ་འདིར་མངོན་གྱུར་འགྲོ་ཀུན་སྒྲོལ་བར་ཤོག ། རྒྱལ་བ་ཀུན་འདུས་མཧཱ་གུ་ཎ་
ཡི།། དགོངས་བཅུད་གསོ་རིག་རིམ་གཉིས་རྣལ་འབྱོར་ཆེའི།། གཞུང་ལམ་རྒྱ་
མཚོ་རྒྱུད་བཞི་ཆ་ལག་བཅས།། བཤད་སྒྲུབ་བསྟན་པའི་རྒྱལ་མཚན་བསྒྲེངས་
པར་ཤོག ། དུག་ལྔས་གཟིར་བའི་ཉམ་ཐག་འགྲོ་བ་རྣམས།། རྒྱུ་ལས་འབྲས་
བུའི་ཚུལ་སྨིན་ནད་ཀྱི་རིགས།། ཁྱད་པར་ལྕི་བའི་ལུས་སེམས་སྡུག་བསྔལ་བ།།
བསྒྲལ་བའི་དེད་དཔོན་མཆོག་ཏུ་བདག་འགྱུར་ཤོག ། ཇི་སྲིད་ནད་ཀྱི་བསྐལ་པ་
དར་བའི་ཚེ།། དྲང་སྲོང་སྨན་གྱི་བླ་མའི་དཔུང་གྲོགས་བཅས།། ཐབས་མཁས་
ཐུགས་རྗེས་ནད་ཀྱི་དཔུང་བཅོམ་ནས།། སྨན་པའི་རྒྱལ་པོ་མཆོག་ཏུ་འགྱུར་བར་
ཤོག ། མཚོན་གྱི་བསྐལ་པར་སྐྱོབ་བྱེད་གོ་ཆ་དང་། མུ་གེའི་བསྐལ་པར་གང་
འདོད་ཟས་སྐོམ་ནོར།། ཚེ་ཡི་སྙིགས་མར་འཆི་མེད་དཔལ་སྟེར་རྩི།། མུན་
བསྐལ་སྒྲོན་མེ་མཆོག་ཏུ་བདག་འགྱུར་ཤོག ། རྒྱུ་གཅིག་རང་ངོ་མ་ཤེས་མ་རིག་
པས།། ཞེ་སྡང་མཁྲིས་ནད་ཚད་པའི་ནད་རྣམས་དང་།། འདོད་ཆགས་རླུང་
ནད་གཏི་མུག་ བད་ཀན་གྲང་། དུག་གསུམ་ཉེས་གསུམ་སྐུ་གསུམ་ངོ་འཕྲོད་
ཤོག ། ལྟར་སྣང་འཕྲུལ་དང་ཡོངས་གྲུབ་ཚེ་ཡི་ནད།། ཀུན་བརྟགས་གདོན་
དང་གཞན་དབང་སྔོན་ལས་བཞིའི།། ཕན་བྱེད་གཉེན་པོ་འབྱུང་ལྔའི་རོ་བཅུད་



348
༄༅།།བདུད་རྩི་སྨན་གྱི་མདོ་ཆོག
དང་། སྨན་དང་སྨན་པ་ནད་གཡོག་བྱེད་པར་ཤོག ། བྱམས་པའི་གཞི་བཟུང་
སྙིང་རྗེའི་ཤུགས་ཕྱུང་སྟེ༎ སྨོན་དང་འཇུག་པའི་ཕྱིན་དྲུག་སྤྱོད་པ་ཡི།། ལྷག་
བསམ་ཁུར་གྱིས་མཁའ་ཁྱབ་སྐྱེ་འགྲོ་གང་།། གནས་སྐབས་མཐར་ཐུག་ཕན་བདེ་
སྟེར་ནུས་ཤོག ། སྐྱེ་ཞིང་སྐྱེ་བར་བདག་ནི་མཐོང་ཐོས་དྲན།། རེག་པའི་མོད་ལ་
ནད་ ཞི་ སྲིད་གསུམ་ གྱི།། ཉམ་ཐག་འགྲོ་རྣམས་ བདེ་ སྐྱིད་ ཕུན་ སུམ་ ཚོགས།།
མྱུར་དུ་སྐུ་གསུམ་གོ་འཕང་ཐོབ་པར་ཤོག ། ཡུལ་རིས་ས་ཕྱོགས་རྒྱལ་ཁམས་
ཐམས་ཅད་དུ།། འཇིགས་པ་བརྒྱད་དང་བཅུ་དྲུག་མི་མཐུན་ཕྱོགས།། ཞི་ཞིང་
རྒྱལ་དང་དེ་སྲས་དྲང་སྲོང་གི ། རྣམ་སྤྲུལ་དཔག་མེད་མགོན་གྱིས་གང་བར་
ཤོག ། བདེ་གཤེགས་བརྒྱད་དང་རིག་པའི་ཡེ་ཤེས་ལྔའི།། བདེན་མཐུས་སྒོ་
གསུམ་དྲང་པོར་སྲོང་བའི་ལམ།། གཞན་རྒྱུད་ཉེས་པ་མ་སྙོམས་སྙོམས་བྱེད་རྒྱུ།
དྲང་སྲོང་རྒྱལ་བའི་རིང་ལུགས་འཕེལ་གྱུར་ཅིག ། ཤྲཱི་ངོ་མཚར་པར་གྱི་ཕྱི་མོ་
དང༌།། བསྐྲུན་པའི་བསོད་ནམས་དེ་ཡིས་ཀྱང་།། འགྲོ་བའི་ཟུག་རྡུ་ཉེར་ཞི་
ནས།། ཕན་བདེའི་ལང་ཚོ་རབ་རྒྱས་ཤོག ། ཅེས་པའང་འདི་གའི་སྨན་སློབ་ཚང་མས་ངག་
ཏུ་ལེན་ཁྱད་བོད་གཞུང་སྨན་རྩིས་འགོ་འཛིན་བླ་སྨན་པ་པ[པྲ]ཛཱ་པས་པར་དུ་བསྒྲུབས་པའི་སྨོན་ཚིག་



349
༄༅། ། སྨན་བྱིན་རླབས་མདོར་བསྡུས་བྱེད་ཚུལ་བཞུགས་སོ།།
དབྱངས་ལྡན་སྙེམས་པའི་བློ་གྲོས། -
དབུས་
，
ན་མོ་གུ་རུ་བྷོ་ཥ་ཛེ། སྨན་བྱིན་རླབས་མདོར་བསྡུས་བྱེད་ཚུལ། སྨན་རྣམས་རིན་པོ་ཆེའི་
སྣོད་དུ་བླུགས། སྟེགས་ཀྱི་ཁར་བཤམས། སྐྱབས་སེམས་སྔོན་དུ་འགྲོ་བས། རང་ཉིད་སྐད་ཅིག་
གིས་སྨན་པའི་རྒྱལ་པོའི་སྐུར་གྱུར་པའི་ཐུགས་ཀའི་ས་བོན་ལས་འོད་ཟེར་འཕྲོས།
བཅོམ་ལྡན་འདས་སྨན་གྱི་བླ་ལ་སངས་རྒྱས་བྱང་སེམས་སྡེ་བཞིའི་དྲང་སྲོང་རིག་
འཛིན་བཀའ་སྲུང་ཞིང་བློན་འཁོར་དང་བཅས་པས་ཨོཾ་ ཨ་ ཧཱུྃ་བསྐོར་བ་སྤྱན་
དྲངས་ཏེ་མདུན་གྱི་ནམ་མཁར་བཞུགས་པར་གྱུར། འབྲུ་གསུམ་བརྗོད་ཅིང་སྨན་རྣམས་
མཆོད་རྫས་སུ་བསམ། གང་ལ་བརྟེན་ན་སྲིད་ཞིའི་གདུང་སེལ་བ།། བཅོམ་ལྡན་སྨན་
པའི་རྒྱལ་པོ་འཁོར་བཅས་ལ།། ལྷ་རྫས་སྨན་གྱི་མཆོད་པ་འདི་ཕུལ་བས།། འགྲོ་
བའི་ལུས་ཀྱི་ནད་སེལ་མཆོག་སྦྱིན་མཛོད།། འཚོ་མཛད་སྨན་པའི་རྒྱལ་པོ་བཅོམ་
ལྡན་འདས།། དུས་གསུམ་ནད་སེལ་སངས་རྒྱས་སྨན་གྱི་བླ། ཚེ་ལ་དབང་བའི་
དྲང་སྲོང་རིག་འཛིན་ཚོགས། སྨན་གྱི་བཀའ་སྲུང་བཅས་ལ་ཕྱག་འཚལ་ལོ།
རླུང་མཁྲིས་བད་ཀན་བཞི་བརྒྱ་རྩ་བཞིའི་ནད།། ཚེ་ལ་བར་དུ་གཅོད་པ་ཞི་བ་
དང་།། སྟོང་ཕྲག་བརྒྱད་བཅུའི་བགེགས་དང་ཡེ་འབྲོག་སོགས།། བསམ་པའི་
བར་དུ་གཅོད་པ་ཞི་བར་མཛོད།། ཅེས་གསོལ་བ་བཏབ་པས། ཐུགས་ཀ་ནས་འོད་ཟེར་
འཕྲོས། རྒྱལ་བ་སྲས་བཅས་ཀྱི་བྱིན་རླབས་དང་འཇིག་རྟེན་དང་འཇིག་རྟེན་ལས་
འདས་པའི་སྣོད་བཅུད་ཀྱི་བཀྲག་མདངས་ལྷ་ཡུལ་དང་རྒྱ་མཚོ་ན་གནས་པའི་
བདུད་རྩི་བཅུད་ལེན་གྱི་རྗེས་ལ་སོགས་པ་ཐམས་ཅད་བསྡུས་ཏེ་ཐུགས་ཀའི་ས་
བོན་སྔགས་ཕྲེང་ལ་ཐིམ། དེ་ལས་འོད་དང་བདུད་རྩིའི་ཚོགས་དཔག་ཏུ་མེད་པ་



350
༄༅།བདུད་རྩི་སྨན་གྱི་མདོ་ཆོག
བྱུང་སྟེ་སྨན་རྣམས་ལ་ཐིམ་པས་ནད་རིགས་མཐའ་དག་སེལ་ བར་ནུས་ པའི་
བདུད་རྩིའི་རང་བཞིན་དུ་གྱུར། བར་བསམ་པ་ལ། ཨོཾ་ན་མོ་བྷ་ག་ཝ་ཏེ་བྷི་ཥ་ཚེ་གུ་
རུ་བཻཌཱུརྱ་པྲ་བྷ་རཱ་ཛཱ་ཡ་ཏ་ཐཱ་ག་ཏཱཡ་ཨརྒ་ཏེ་སམྦྷ་ ཀཾ་བུདྡྷ་ཡ། ཏ་དྱ་ཐཱ། ཨོཾ་བྷེ་
ཥ་ཛེ་བྷི་ཥ་ཎྱེ། མ་ཧཱ་བྷི་ཥ་དེ། བྷི་ཥ་ཛེ་རཱ་ཛཱ་ཡ། ས་མུངྒ་ཏེ་སྭཱ་ཧཱ། ཞེས་གཟུངས་
རིང་བདུན་དང་གཟུངས་ཐུང་ཅི་མང་བཟླ། དེ་ནས་བཅོམ་ལྡན་འདས་འཁོར་བཅས་ཀྱིས་མགྲིན་གཅིག་
ཏུ་ཤིས་པ་བརྗོད་པར་བསམ་ལ། ལྷ་རྣམས་ཀྱིས་ནི་བདུད་རྩི་ལྟ་བུ་དང༌།། ཀླུ་རྣམས་
ཀྱིས་ནི་གཙུག་ནོར་ལྟ་བུ་དང་། དྲང་སྲོང་རྣམས་ཀྱིས་བཅུད་ལེན་ལྟ་བུར་ནི།
ཁྱོད་ལ་ སྨན་ འདི་ ཉེ་ བར་ གནས་གྱུར་ ཅིག ། ཅེས་ དང་། སངས་ རྒྱས་ རྣམ་
གཟིགས་གཟི་བརྗིད་དང༌།། གཙུག་ཏོར་ཅན་གྱི་སྟོབས་རྣམས་དང་།། ཐམས་
ཅད་སྐྱོབས་ཀྱི་བདེན་ཚིག་དང་། ལོག་དང་སེལ་གྱི་ཏིང་འཛིན་དང།། གསེར་
ཞེས་བྱ་བའི་ཡེ་ཤེས་དང་།། འོད་སྲུངས་ཀྱིས་ནི་རྫུ་འཕྲུལ་དང་།། ཤཱཀྱ་སེང་
གེའི་མཐུ་རྣམས་ཀྱིས།། སྨན་རྣམས་བདུད་རྩིར་འགྱུར་བར་ཤོག། ཅེས་ཤིས་པ་
བརྗོད་ཅིང་། ལྷ་ཚོགས་རྣམས་འོད་དང་བདུད་རྩིའི་རང་བཞིན་དུ་ཞུ་ནས་སྨན་
ལ་ཤིས་པས་བྱིན་གྱིས་བརླབས་པར་གྱུར་བར་བསམ་ལ་ཕུད་ནམ་མཁའ་ལ་ལན་
གསུམ་གཏོར་ཏེ། བླ་མ་ཡི་དམ་རྒྱལ་བ་སྲས་མཆོད། དཔའ་བོ་མཁའ་འགྲོ་
རིག་འཛིན་ཚོགས་རྣམས་མཆོད། བཀའ་སྲུང་ཞིང་བློན་སྡེ་དང་བཅས་པ་
མཆོད།། དོན་གཉིས་བྱིན་གྱིས་གྲུབ་པའི་བྱིན་ཕོབ་ཅིག ཅེས་བརྗོད། དངོས་གྲུབ་
བླང་བའི་ཕྱིར་རང་གི་ལྕེ་ཐོག་ཏུ་བཞག་སྟེ་ནད་གདོན་བར་ཆད་ཞི་ཞིང་འཆི་མེད་ཚེའི་དངོས་གྲུབ་ཐོབ་
པར་བསམ། འཚོ་མཛད་སྨན་པའི་རྒྱལ་པོའི་བྱིན་རླབས་དང་།། འཚོ་བྱེད་དྲང་
སྲོང་བདེན་མཐུས་རང་བཞིན་གྱི། འཚོ་བའི་འགལ་རྐྱེན་ཀུན་ཞི་དགའ་བདེ་
ཡིས།། འཚོ་ཞིང་འཆི་མེད་རྡོ་རྗེའི་སྐུ་ཐོབ་ཤོག ། ཅེས་སྨོན་ལམ་གདབ་བོ།། སྨན་
བྱིན་རླབས་མདོར་བསྡུས་འདི་འཕྲལ་དུ་ལག་ལེན་བྱེད་པ་ལ་ཉེར་མཁོའི་ཡན་
ལག་ཏུ་སྙོམས་ལས་པ་དབྱངས་ལྡན་སྙེམས་པའི་བློ་གྲོས་ཀྱིས་བྲིས་པའི་ཡི་གེ་བ་
ནི་བྱ་བཏང་མ་རི་སཱ་རའོ།། བཀྲ་ཤིས། སརྦ་མངྒ་ལཾ།



351
༄༅།།བདུད་རྩི་སྨན་སྒྲུབ་ཀྱི་སྦྱོར་སྡེ་རབ་གསལ་འཆི་
མེད་སྨན་མཆོག་གྲུབ་པ་བཞུགས་སོ།།
འཇུ་མི་ཕམ་རྣམ་རྒྱལ་རྒྱ་མཚོ།
ཨོཾ་སྭ་སྟི། འཆི་མེད་མཆོག་གྲུབ་རང་བཞིན་རྣམ་དག་པ།། སྲིད་གསུམ་
དུག་སེལ་ ཡེ་ ཤེས་ སྨན་ གྱི་ མཆོག། སྣང་སྲིད་ བདུད་ རྩི་ བདེ་ བ་ཆེན་ པོ་ ཡི།།
དཀྱིལ་འཁོར་མཆོག་ལ་གུས་པས་ཕྱག་འཚལ་ལོ། འདིར་སྔ་འགྱུར་གྱི་ཆོས་སྡེ་
ཆེན་པོ་བདུད་རྩི་ཡོན་ཏན་གྱི་སྒྲུབ་པའི་ལས་སྦྱོར་རྩ་བརྒྱད་སྟོང་སྦྱར་སྨན་ཆེན་
པོའི་སྦྱོར་བའི་ལག་ལེན་རྒྱས་བསྡུས་དང་སྦྱོར་བ་སྣ་ཚོགས་གཞུང་དང་མན་ངག་
རྣམས་ནས་འབྱུང་བའི་དོན་ཕྱོགས་གཅིག་གསལ་པོར་བཀོད་པ་ལ། བདུད་རྩི་
སྨན་གྱི་རྩ་བ་ནི་རང་བྱུང་ལུས་ཀྱི་བདུད་རྩི་ལྔ་ལྕགས་ཀྱུ་ལྔ་ཏེ ཡིན་ཏེ། བླ་མ་ཡབ་
ཡུམ་སོགས་མཚན་ལྡན་གྱི་དྲི་ཆེན་ནི་དབུས་སུ་བཀོད་པའི་རྫས་སོ།། དེ་ཡང་དྲི་
ཆེན་དེའི་འཕྲོད་ཀྱི་རྣམ་གྲངས་སུ་རྩ་བ་བརྒྱུད་གསུང་སྟེ། སྦས་པ་ནང་གི་བཞི་
ནི། གྲུབ་པ་ཐོབ་པའི་བླ་མའི་དྲི་ཆེན། དྲང་སྲོང་བདེན་ཚིག་གྲུབ་པའི་བདེན་
པར་གནས་པའི་དྲི་ཆེན་རྣམ་ནི་དངོས་སམ་མ་རྙེད་ན་རྡོ་དྲེག་ནག་པོས་རུང༌།
ཡང་ན་ ཡུམ་ མཚན་ ལྡན་ མའི་ དྲི་ཆེན། འབྲས་ བུ་ ལྔ་ བསྒྲལ་ བའི་ དྲི་ ཆེན།
གཅིག་ཐུབ་ཕག་གི་དྲི་ཆེན་བཞིའོ།། མངོན་པ་ཕྱིའི་བཞི་ནི། ཀུ་ཀུ་རཱ་ཙའི་དྲི་
ཆེན་གྱི་དུག་ཐུབ། རང་ཤི་བམ་གྱི་དྲི་ཆེན་གྱིས་རྟོག་པ་འཇོམ། བྱ་ཕུག་རོན་གྱི་
དྲི་ཆེན་གྱིས་དབང་པོ་གསལ། ཉའི་དྲི་ཆེན་གྱིས་མིག་རྣོ་བ་སྟེ་བཞིའོ།། གཞན་
ཡང་། ཕོ་བ། སུལ་མང་ཕོ་སུལ། རྫི་ཤ། གྲོད་པ། རྒྱུ་མ། གཉེ་མ་སྟེ་ནང་



352
༄༅།བདུད་རྩི་སྨན་གྱི་མདོ་ཆོག
ཁྲོལ་དྲུག་དང་། ཡང་སྐྱིད་པ་དཀར་ནགགཉིས་ཏེ་བརྒྱད་ཀྱང་དེའི་རྣམ་གྲངས་སུ་
བརྩིའོ།། ཤར་དུ་བླ་མ་ཡབ་ཡུམ་སྙོམ་པར་ཞུགས་པའམ་གཞོན་ནུ་མཚན་ལྡན་
གྱི་བྱང་སེམས་ཀྱི་འཕྲོད་ཀྱི་རྩ་བ་བརྒྱད་གསུང་པ་ལས། ནང་གི་བཞི་ནི། བྱང་
སེམས་ཀྱི་ཕོ་བྲང་གོ་རོ་ཙ་ན་ཀླད་པ། རྒྱུ་ལམ་གཞུང་བ། གཤེགས་ཤུལ་རྡོ་རྗེའི་ཆུ་
བཤ་རི་རམའང་། བཞུགས་ས་བེ་ར་ལིག་བསམ་སེའུ་ཡིན་ནམ་སྙམ། དང་བཞི། ཕྱིའི་
མངོན་པ་བཞི་ནི། མིག་གི་མཐར་ཕྱིན་པ་འབྲས་བུ་དཀར་པོ། སེམས་ཀྱི་མཐར་ཐུག་
བྱུང་བ་མིན་ཀྱང་། རུས་པའི་མཐར་ཕྱིན་པ་སྭཱ[སོ]། རྩ་རྒྱུས་ཀྱི་མཐར་ཕྱིན་པ་སེན་
མོ། ཁྲག་ཆུ་སེར་དབུགས་ཀྱིའང་། མཐར་ཕྱིན་པ་བ་སྤུ་དང་ སྐྱའོ།། འདི་དག་
མཚན་ལྡན་བམ་གྱི་ལུས་ཀྱི་ཆ་ལས་བྱུང་ན་ལེགས་སོ།། ཡང་རྣམ་གྲངས་གཞན།
བྱང་སེམས་དངོས་དང་། བམ་གྱི་གོ་རོ་ཙ་ན། མིའོ།། རྟའོ།། འབྲིའོ།། ཁྱིའོ་
བཅས་བརྒྱད་ལ་ཡང་བཤད་དོ། ལྷོའི་བྷནྡྷར་ཤ་ཆེན་སྟེ། དེའི་རྩ་བ་བརྒྱད་ནི།
བྱིས་པ་ཞག་གཅིག་སོས་ནས་ཤི་བ། སྐྱེས་བུ་རབ་སྐྱེ་བདུནམཚན་ལྡན། སྐྱེས་བུ་གློ་
བུར་ཤི་བ། འབྲས་བུ་ལྔ་བསྒྲལ་བ་བཞིའི་ཤའམ། ཡང་རྣམ་གྲངས་སུ་དེ་དག་
གི་བྱིན་པ་གཉིས་ལག་ངར་གཉིས་ཀྱི་ཤ་བཞི་ནི་མངོན་པ་ཕྱིའི་བཞིའོ། །
ནང་ནི་རྟ་ཁྱི་བ་གླང་གླང་ཆེན་བཞིའི་ཤ་སྟེ། ཡང་ན། སྙིང་ལྕེ་མཁལ་མ་
གཞུང་བ་བཞི་ཡང་ངོ༌།། ནུབ་ཏུ་ཡུམ་མམ་རྡོ་རྗེས་མདའ་མ་ཕོག་པའི་བུད་མེད་
མཚན་ལྡན་གྱི་རཀྟ་བཞག དེའི་རྩ་བ་བརྒྱད་ནི། ནང་གི་བཞི། འབྲས་བུ་ལྔ་
བསྒྲལ་བའི་སྙིང་ཁྲག་ཙིཏྟ་རཀྟ། ཡབ་ཀྱི་སྣ་གཡོན་ནས་བྱུང་བ་ན་སའི་རཀྟ།
རྡོ་རྗེས་མདའ་མ་ཕོག་པའི་རཀྟ་བབ་པ་སུ་ལ་རཀྟ། ཡུམ་མཚན་ལྡན་གྱི་པདྨ་
རཀྟ་བཞིའོ།།
ཕྱིའི་བཞི་ནི། ལོང་རྩ། ཨ་སོ། རྩི་ཆུང་། སྲོག་རྩའི་ནང་གི་ཁྲག་བཞིའོ།།
བྱང་གི་ཕྱོགས་སུ་བླ་མ་དང་དགེ་སློང་སྔགས་པ་ལོ་བརྒྱད་གང་རུང་འམ་གསུམ་
ཀའི་དྲི་ཆུ་བཞག་སྟེ། དེའི་རྩ་བ་བརྒྱད་ནི། སྦས་པ་ནང་གི་བཞི། བླ་མ་དག་
པའི་དྲི་ཆུ། ཡུམ་མཚན་ལྡན་གྱི་དྲི་ཆུ། རྒྱུ་ལྔ་བསྒྲལ་པའི་བམ་གྱི་མཁྲིས་པ།



༄༅།།བདུད་རྩི་སྨན་སྒྲུབ་ཀྱི་སྦྱོར་སྡེ་རབ་གསལ་འཆི་མེད་སྨན་མཆོག་གྲུབ་པ།
353
འབྲས་བུ་ལྔ་བསྒྲལ་བའི་དྲི་ཆུའོ།། །
ཕྱིའི་བཞི་ནི། བྲག་ཞུན་རྡོའི་ཆུ། ཅོང་ཞི་བདུད་རྩིའི་ཆུ། ཁ་བ་གངས་
ཀྱི་ཆུ། རྒྱ་མཚོའི་ཆུ་བཞིའོ། དེ་ལྟར་རྩ་བ་བརྒྱད་ལ་འཕྲོད་དང་སྐྱོབ་ཀྱི་ཡན་
ལག་སྦྱར་ནས་སྟོང་ཕྲག་སོགས་སུའང་འགྱུར་ཏེ། དེའི་གཙོ་བོ་སྨོས་ན། སྨན་
ལ་དབང་པོའི་རྒྱལ་པོ་ལྔ། མིག་རྣ་སྣ་ལྕེ་ཙིཏྟ་ལྔ། དེའི་བློན་པོ། དབུགས་རྒྱལ་
གློ་བ། ཁྲག་མཆིན། དྲོད་ཤན་ ཤན་རྨེན། སྐྱེ་བའི་རྒྱུ་མཚན་མ། ཁྲག་རྒྱུ་
མཚེར་པ་ལྔའོ།། སྨན་གྱི་རྒྱལ་པོ་ཨ་རུ་ར། གསེར་འདྲ། ཧ་ས་དེ་བ། ཨ་
འབྲས། བྱ་ཀྲི་ལྔ། དེའི་བློན་པོ། བོང་དཀར། ལི་ག་དུར། ཀ་ཀོ་ལ། ཤུ་
དག། སེ་འབྲུ་ལྔའོ།། དྲི་ཡི་རྒྱལ་པོ། ཛཱ་ཏི་ཕ་ལ། ག་བུར། གླ་རྩི། ཙནྡན།
ལི་ཤི་ལྔའོ།། དེའི་བློན་པོ། ནཱ་ག་གེ་སར། ཤིང་ཚྭ། སུག་སྨེལ། གྷནྡྷ་བྷ་དྲ།།
ཤུ་སྐྱུར་ལྔའོ།། སྤོས་ཀྱི་རྒྱལ་པོ། རྒྱ་སྤོས། དུ་རུ་ཀ། གླ་རྩི། ཙན་དན། སྤོས་
ཀྱི་ལོ་མ་ལྔ། དེའི་བློན་པོ། བྲག་སྤོས། སྤང་སྤོས། གཡའ་སྤོས། ས་སྤོས།
བ་ལུའི་ལོ་མ་ལྔའོ།། ཚྭ་ལྔ། ས་ལས་བྱས་པའི་བྱའི་ཚྭ། སྒ་ཚ། བྲག་ལས་བྱས་
པའི་ལྔ་ལྔ་བྲག་ཚྭ། ཆུ་ལས་བྱས་པའི་ལན་ཚྭ། རྭ་ལས་བྱས་པའི་རྭ་ཚྭ། ཤིང་
ལས་བྱས་ པའི་ ཤིང་ཚ་ ལྔའོ།། འབྲུ་ལྔ་ནི། ནས། ཏིལ། ཇུ་ཚེ། འབྲས།
ཁྲེའོ།། རིན་ཆེན་ལྔ་གསེར་དངུལ་ཟངས་ལྕགས་གཡུའོ།། ཆུ་ལྔ། ཅོང་ཞི་གྲུབ་
པའི་ཆུ། བྲག་ཞུན་བྲག་གི་ཆུ། དག་པ་གངས་ཀྱི་ཆུ། མས་འཛག་རྒྱ་མཚོའི་ཆུ།
འདམ་བུ་ནགས་ཀྱི་ཟར་ཆུ་སྟེ་ནགས་གསེབ་ནས་བྱུང་བའི་ཆུའོ།། མངར་ལྔ།
ཀ་ར། བུ་རམ། སྦྲང་རྩི། རྒུན་འབྲུམ། ཤིང་མངར་རོ།། ཞོ་ལྔ། སྙིང་ཞོ་ཤ
མཁལ་ཞོ། གླ་གོར་ཞོ་ཤ མཆིན་པ་ཞོ་ཤ མཚེར་བ་ཞོ་ཤ ཕབ་ལྔ། སྔ་
རྟགས་ཕྱིན་པའི་ཕབ། བོད་ཕབ། མོན་ཕབ། བྱང་ཕབ། རྒྱ་ཕབ་ལྔའོ།། དེ་
ཡང་དབུས་ཀྱི་བནྟར་རྩ་བ་ལྔ་ལས་དྲི་ཆེན་འཕྲོད་བཅས་བཞག དེའི་སྐྱོབ་ཏུ།
དབང་པོ་ལྔ་ལས་ཙིཏྟ། བློན་ལྔ་ལས་གློ་བ། སྨན་ལས་ཨ་རུ་ར། བློན་ལས་ལི་
ག་དུར། དྲི་ལས་ཛཱ་ཏི། བློན་ནཱ་ག་གེ་སར། སྤོས་ལས་རྒྱ་སྤོས། བློན་པོ་བྲག་



354
༄༅།བདུད་རྩི་སྨན་གྱི་མདོ་ཆོག
སྤོས། འབྲུ་ཇུ་ཙེ། རིན་ཆེན་གསེར། ཆུ་ལས་བྲག་ཆུ། མངར་ལས་བུ་རམ།
ཞོ་ཤ་ལས་སྙིང་ཞོ་ཤ ཚྭ་ལས་ར་ཚ། ཕབ་ལྔ་ལས་རྟགས་གླ་རྩི་འདོན་ཆར་ཡོད་ཕྱིན་
པའི་ཕབ་བཞག གཞན་ཡང་། ཨ་ཀ་རུ་དཀར་པོ། དུ་རུ་ཀ་ནག་པོ། གླ་རྩི། རྒྱུ་ལྔའི་ཙིཏྟ། གློ་
བ། གླང་ཆེན་ ཤ། རྒྱུ་ལྔའི་མིག སྐྱོབ་ཡིག་བུ་མིག། ལུག་མིག་ཀྱང་གསུང་འདུག དེ་བཞིན། །
ཤར་གྱི་བནྡང་བྱང་སེམས་འཕྲོད་བཅས་བཞག དེའི་སྐྱོབ་ཏུ་གོང་ལྟར་དབང་
པོ་སོགས་ལ་རེ་རེ་བླང་བ། མིག མཆིན་པ། གསེར་འདྲ། བོང་དཀར། ག་
བུར། ཤེལ། ཤིང༌ཚྭ། བལ་ བུ་ དཀར་པོ། གཡའ་ སྤོས། འབྲས་ དངུལ།
འདམ་བུ་ཀ་ར། ཅོང་ཞི། གླ་གོར་ཞོ་ཤ ལན་ཚྭ།ལོ་མ་སྣ་ཚོགས། བོད་ཕབས་
གདུང་ཤ་རི་རམ། ཉ་རི་རམ། ཅུ་གང་། ཐལ་རྡོར་སོགས་སོསོ།། ལྷོ་ཡི་བནྡར། རྩ་བ་ཤ་
ཆེན་བཞག་ལ། དེའི་སྐྱོབ་ཏུ། སྣ་སྐྱོབ་སྣ་མ་སྲིན་ཤིང་འབྲས་བུ། མཚེར་བ། ཧ་ས་དེ་
བ། ཀ་ཀོ་ལམང་ག་བུར། གླ་རྩི།རྟ་ཤའང་། སུག་སྨེལ། ལྕེ་པོགདཀར་པོ། ཨུག་ཆོས།ས་
སྤོས་འདྲ། གཡུ།གཡའ་དང་ལུང་པ་སོགས་དཔྱད། ཏིལ། འདམ་བུ་ནགས་ཀྱི་ཆུ། རྒུན་
འབྲུམ། མཁལ་ཙིཏྟ་ཀ་གླ་གོར་སྙིང་ཞོ་ཞེས་འདོན་ཆར་ཡོད། ཞོ། སྒ་ཚྭ། མོན་ཕབ་
རྣམས་བཞག གཞན་ཡང་ ཤ་ཆེན་གྱི་འཕྲོད་དུ། འབྲས་བུ་ལྔའི་ཤས་གཞི་
བཟུང་ལ། ཆུ་གནས་ཀྱི་ཤ་སྟོང༌། ནགས་ན་གནས་པའི་ཤ་སྟོང་། ས་ལ་གནས་
པའི་ཤ། མཁའ་ལ་ལྡིང་བའི་ཤ་སྟོང་ཞེས་པ་ལྟར་ཤ་སྣ་ཚོགས་ཚད་དེ། ནུབ་ཀྱི་
བནྡར་རཀྟ་བཞག་ལ། དེའི་སྐྱོབ་ཏུ་ལྕེ། ཉ་བ་གླང་། ཤན་ཤན་རྨེན་བུ།ཧ་ས་དེ་བ། ཨ་
འབྲས། ཤུ་དག ཙན་དན།སྨུག་པོ་འདོན་ཆར། གནྟ་བྷ་དྲ། གླ་རྩི། སྤང་སྤོས།
ནས། སྦྲང་རྩི། ཟངས།བྱེ་རུ་སོགས། རྒྱ་མཚོའི་ལྷུ་ཆུ།རྨ་བྱའི་ཤལྔ་ལྔ་བྲག་ཚྭ། མཆིན་
ཞོ།སུ་བརྟ། རྒྱ་ཕབ་རྣམས་དང་། དེ་རྣམས་ཀྱི་འཕྲོད་དུ་རཀྟ་ཉེར་ལྔ་སྟེ། དེ་ལ་
སྲོག་མ་བཅད་པའི་རཀྟ་ཉི་ཤུ། སྲོག་ཆགས་ལས་བྱུང་བ་ལྔ་ལས། དང་པོ་ས་ཡི་
རཀྟ་ལྔ་ནི། བཙག ལི་ཁྲི། ལྡོང་རོས། མཚལ། རྡོ་དྲེག་དམར་པོའོ།། རྩའི་
རཀྟ་ལྔ་ནི། རམ་བུ། བྱེ་རུག་པ། འབྲི་མོག། གུར་གུམ་། རྡོ་དྲེག་དམར་
པོའོ། མེ་ཏོག་གི་རཀྟ་ལྔ་ནི། སེ་བའི་མེ་ཏོགསྨུག་པོའི། ཁུག་ཆོས་དམར་པོ། ཧ་



༄༅།བདུད་རྩི་སྨན་སྒྲུབ་ཀྱི་སྦྱོར་སྡེ་རབ་གསལ་འཆི་མེད་སྨན་མཆོག་གྲུབ་པ། 355
ལོ་དམར་པོ། སྲན་མའི་མེ་ཏོག ལུག་རུ་དམར་པོའོ།། ཤིང་གི་རཀྟ་ལྔ་ནི།
སྲིན་ཤིང་སྣ་མང་ལྡང་མའང་། སྐྱུ་རུ་ར།འདོན་ཆང་ཡོད། སྟར་བུ། སྐྱེར་བུ།ཟླ་ག་བའི་
འབྲས་བུ་བཟང་། རྒུན་འབྲུམ་མོ། སྲོག་ལས་བྱུང་བའི་རཀྟ་ལྔ་ནི། ཡུམ་གྱི་པོདྨ།
ཡབ་ཀྱི་ན་སའི་རཀྟ། བྱེའུ་ཁ་འབར་མའི་རཀྟ། རྨ་བྱའི་རཀྟ། རྒྱུ་བསྒྲལ་བའི་
རཀྟའོ།། གཞན་ཡང་སྲོག་ཆགས་སྣ་ཚོགས་ཀྱི་ཁུག་སྣ་ཅི་རྙེད་སྟོང་གི་བར་དུ་
བསགས་པར་བྱའོ།། ཁ་དོག་གི་དབང་དུ་བྱས་ན་དམར་པོ་ཐམས་ཅད་ནུབ་ཏུ་
བསགས་པར་བྱའོ།། བྱང་གི་བནྡར་རྩ་བ་དྲི་ཆུ་བཞག དེའི་སྐྱོབ་དུ་གླང་པོ་ཆེའི་ཤ་
དབང་པོ་ལྔ་ལས་རྣ་བ། བློན་པོ་ལྔ་ལས་མཚན་མ། སྨན་ལྔ་ལས་བྱ་ཀྲྀ། བློན་
པོ་ཤུ་སྐྱུར། དྲི་ལྔ་ལས་ལི་ཤི། བློན་ལྔ་ལས་ལི་ག་དུར།ལྕེ་བགས་དཀར་པོ་འདོན་ཆར་
ཡོད། སྤོས་ལྔ་ལས་དུ་རུ་ཀ བློན་ལྔ་ལས་བལ་བུའི་ལོ་མ། འབྲུ་ལྔ་ལས་ཁྲེ། རིན་
ཆེན་ལྔ་ལས་ལྕགས། ཆུ་ལྔ་ལས་གངས་ཀྱི་ཆུ། ཚྭ་ལྔ་ལས་ཤིང་ཚ། མངར་ལས་
ཤིང་མངར། ཞོ་ལྔ་ལས་མཚེར་ཞོ། ཕབས་ལྔ་ལས་བྱང་ཕབས་འཇོག ཆུ་ལྔ་
ནི་ཁ་བ་གངས་ཀྱི་ཆུ། རྒྱ་མཚོ་སེར་བའི་ཆུ། སེར་བ་བདུད་ཀྱི་ཆུ། ཤམ་བུ་
ནགས་ཀྱི་ཆུ། སྐྱིན་ཐང་ངན་པའི་ཆུ་ཡི་རིགས་དང་ཁ་དོག་དབང་དུ་བྱས་ན་
ལྗང་གུའི་རིགས་རྣམས་བྱང་དུ་བསགས་པར་བྱའོ།། ཡང་། ཨ་རུ་ར། པ་ན་སེ།
ཨ་འབྲས། རྒུན་འབྲུ། གེ་རྒྱལ་རྣམས་དབུས་དང་ཕྱོགས་བཞིར་བཀོད། ཤིང་
ཐོག་རྒུན་འབྲུ་ཀ་ཀོ་ལ༔ ཨ་འབྲས་པ་ན་བུམ་ཤ་ལྔ༔ འགོ་རྩི་ཧྭ་དང་ལོང་ལོང་
ཧཱུ གྷི་ཝཾ་ཅུ་ཏཱ་ར་ས་ཡ ག་བུར་མུ་ཏིག་ལན་ཚ་རྣམས༔ འདི་དག་རྩ་བ་
བརྒྱད་དང་སྦྱར་ཞེས་བཱི་མ་ལའི་བདུད་རྩི་སྒྲུབ་པ་ལས་འབྱུང་ཞིང་། གཞན་
ཡང་ཛི་བུ་བྲི་ཀླུ། ལྗོན་པའི་ཤིང་། ཙ་ཏྲའི་ཤིང༌། གལ་པའི་ཤིང་། ཀ་ཤོ་ཀདྷ་
རྣམས་སོ།། བདུད་རྩི་བདེ་བ་ཆེན་པོའི་རྒྱུད་ལས། ཨ་རུ་ར་ནི་རྣམ་པ་བདུན།
རྣམ་པར་ རྒྱལ་ དང་ གསུམ་གྱིས་སྦྲེལ། གསོད་བྱེད་དང་ནི་ བདུད་ རྩི་ དང་།
འཇིགས་བྱེད་དང་ནི་འཕེལ་བྱེད་དང་། སྐེམ་བྱེད་དང་ནི་བདུན་ཡིན་ནོ།།
ཞེས་རིགས་བདུན་པོ་སྨན་རྒྱུད་ལྟར་བརྟགས་པ་དང་། བྲག་ཞུན། གསེར་ཞུན།



356
༄༅།བདུད་རྩི་སྨན་གྱི་མདོ་ཆོག་
དངུལ་ཞུན། གཡུ་ཞུན། ཟངས་ཞུན། ལྕགས་ཞུན་ལྔ་པོས་ཀྱང་རིགས་ལྔར་
མཚོན། ཛ་བུ་གསེར་གྱི་ཤིང་། སྟར་བུ། ར་མོ་ ཤག ཉེ་ཤིང་། ལུག་མིག་
ར་སྤེན་པ། ལ་ཕུག་དམར་པོ། ཐ་སྐར་རྡོ་རྗེ། ཕྱི་ཚེ་ལག དབང་ལག བ་སྤུ།
བྲེ་ག གླ་གོར། དུང༌། མགྲོན་བུ། འབྲུག་རུས། སེམས་ཅན་སྣ་ཚོགས་པའི་
རུས་པ། རྒྱ་མཚོའི་ལྷུ་བ་ལ་སོགས་པ་ཀུན་ཁྲོལ་བུ་དབྱེ་བ་མེད་པ་དང་། འབྲས་
ཆང༌། གྲོ་ཆང་། ཏིལ་དཀར་ནག་དང་ཟི་ར་གསུམ་ གྱི་ཆང་། སྦྲང་ཆང་།
ནས་ཆང་སོགས་ཆང་སྣ་དང་། དེ་ལྟར་སྨན་ཐམས་ཅད་ཁ་དོག་གི་དབང་དུ་
བྱས་ན། དབུས་སུ། དེ་བཞིན་གཤེགས་པའི་རིགས། ཤ་ཆེན་གྱི་འཁོར་དུ་
སྨན་ལ་ཨ་རུ་ཤིང་མངར་སོགས་མདོག་སེར་ཤས་ཅན་རྣམས་དང་། རིན་པོ་ཆེ་
ལས་གསེར་དངུལ་སྦུར་ལེན་སོགས་སེར་པོ་སྲོག་ཆགས་དམར་སེར་གྱི་ཤ་ཁྲག
ཤིང་ཐོག་སོགས་སེར་པོའི་རིགས་རྣམས་དང༌། རོའི་དབང་དུ་བྱས་ན་ནིམ་པ་
ཏིཀྟ་སོགས་ཁ་བའི་རིགས་བསགས། ཤར་དུ་རྡོ་རྗེའི་རིགས་བྱང་སེམས་ཀྱི་
འཁོར་དུ། ག་པུར་རིང་སྲེལ། དེའི་སྐྱོབ་ཐར་རྡོ་སོགས། ཅུ་གང་ཙན་དན་
དཀར་པོ། དུང་མུ་ཏིག་དཀར་པོ། འབྲས་ སོགས་འབྲུ་དཀར་ ཀར་དཀར་
གསུམ་དཀར་པོའི་རིགས་དང་། རོ་ཡི་དབང་དུ་བྱས་ན་ཨ་རུ་ སོགས་ སྐུ་ བ་
རྣམས་བསགས། ལྷོར་རིན་ཆེན་རིགས་ སམ་ སའི་འཁོར་དུ། ཞོ་ ཤ་ གསུམ་
སོགས་དང་མདོག་སྔོ་བའི་རིགས། སྟར་བུ་སྐྱུ་རུ་སོགས་རོ་སྐྱུར་ཚད་བསགས།
ནུབ་པདྨའི་རིགས་རཀྟའི་འཁོར་དུ། ཁྲག་སྣ་ལི་ཤི་ཙན་དན་དམར་པོ་སྐྱུ་རུ།
སིནྡྷ་ར། བྱེ་རུ་སོགས་དམར་པོའི་རིགས་དང༌། བུ་རམ་སོགས་རོ་མངར་བ་དང་
ལན་ཚྭ་བ་ཐམས་ཅད་བསགས། བྱང་ལས་ཀྱི་རིགས་དྲི་ཆུའི་འཁོར་དུ། བྲག་ཞུན་
ཅོང་ཞི་སོགས་ཆུའི་འཕྲོད་དང༌། གཡུ་མར་གད་སོགས་སྨན་དང་རིན་ཆེན་
སོགས་མདོག་ལྗང་གུ། རོ་ཚ་བ་པི་ལིང་སོགས་དང་། གཞན་ཡང་རོ་འདྲེས་པ་
སྣ་ཚོགས་བཞག་གསུང་། དེ་ལྟར་རོ་དྲུག་དང་སྨན་སྣ་སྟོང་དང་། མེ་ཏོག་སྣ་
ཚོགས་རྩ་བར་གཏོགས་པ་རྣམས་གང་རྙེད་བསགས་པར་བྱ་སྟེ་རྫས་ཀྱི་གཙོ་བོའོ།།



༄༅།བདུད་རྩི་སྨན་སྒྲུབ་ཀྱི་སྦྱོར་སྡེ་རབ་གསལ་འཆི་མེད་སྨན་མཆོག་གྲུབ་པ།
357
གཞན་ཡང་རྡོ་རྗེའི་རིགས་གཙོ་བོར་སྒྲུབ་ན་བྱང་སེམས་དབུས་སུ་བཞག
ཤ་ཆེན་ཤར་དུ་བཞག་པ་སོགས་རིགས་ལྔར་འགྲེའོ།། གཞན་ཡང་རྣམ་གྲངས་སུ་
གཙོ་བོ་ལྔ། དྲི་ཆེན། དྲི་ཆུ། བྱང་སེམས། རཀྟ། ཤ་ཆེན་གྱི་དང་མ་ལྔའོ།།
སྙིང་པོ་ལྔ་བམ་གཙང་མའི་དབང་པོ་ལྔའོ།མིག་རྣ་སྣ་ལྕེ་སྙིང་ལྔའོ།། འབྲས་བུ་ལྔ། དུད་
འགྲོ་རྨིག་ཟླུམ། རྨིག་ལེབ།སྤྲེའུ་སོགས། རྨིག་པ་ཁ་དབྲག གླང༌ འདབ་ཆགས།བྱ། ས་
འོག་གནས་པ་བྱི་བ་སོགས་མཆེ་བ་ཅན་གྱི་ཤ་ལྔའོ།། ཡང་མི་སྤྲོ་སོགས་རྐང་ལེབ།
སེང་གེ་སོགས་མཆེ་སྡེར་ཅན། གླང་སོགས་རྨིག་པ་ཁ་དབྲག རྟ་སོགས་རྨིག་
ཟླུམ། འདབ་ཆགས་གཤོགས་ཅན་བྱ་རྣམས་ཀྱི་ལྔར་ཡང་བཞེད། ཡོན་ཏན་ལྔ་
ཞེས་པར་འགའ་ཞིག་གིས་འབྲས་གསུམ་དང་ཅུ་གང་། ལི་ཤི་ལྔ་ལ་བཞེད་ཀྱང་།
ཅུ་གང་། སིནྡྷར། ཨ་རུ་ར། སྤོས་ཆེན། ལྷང་ཚེར་ལྔ་ནི། རིམ་པ་ལྟར་རྫས་
ཀྱི་བྱང་སེམས་དཀར་དམར། ཤ་ཆེན། དྲི་ཆེན་དྲི་ཆུ་རྣམས་སུ་བཤད་པ་དོན་
ལ་གནས་ཞེས་ དཔེ་འགར་གསུངས་སོ།། སྡུད་པ་ལྔ་ ནི་ བཞི་ མཉམ་ སྟེང་ དུ་
བདུད་རྩི་ཕབ་རྒྱུན་དང་། ཡང་ག་པུར། གུ་གུལ། ཛཱ་ཏི། གླ་རྩི། ཙན་དན་
ལྔའོ།། ཁ་ཅིག་ཏུ་གླ་རྩིའི་ཚབ་ཏུ་ཕབ་བྱེད་པ་སྣང་། གཞི་ལྔ་ནི་ཀ་ར་བུ་རམ་
སྦྲང་རྩི། འོ་མ་མར་ལྔ་ལ་སོགས་པ་རྣམ་གྲངས་མང་པོ་ཡོད་དོ།། དུལ་བ་ལྔ་ནི་
ཨ་གར་ནག་པོ། དུ་རུ་ཀ། ལི་ག་དུར། དབང་ལག སུག་སྨེལ་ལྔ་སྟེ། དེ་
རྣམས་ལ་སྨན་གཞན་དུལ་བའི་ནུས་པ་ལྡན་པས་དེ་ལྟར་བཏགས་སོ།། གསུངས་
དེ་ལྟར་ལྔ་ཚན་བརྒྱད་པོ་འདི་ལའང་རྩ་བ་བརྒྱད་ཀྱི་ཐ་སྙད་བྱེད་པ་དང་ལྔ་ཚན་
དེ་དག་རེ་རེ་ལ་ནང་གསེས་རིགས་བརྒྱར་སྦྱར་བས་སྟོང་སོགས་སུ་འགྱུར་ཏེ་
འདབ་ཆགས་སོགས་རིགས་བརྒྱ་རེར་ཕྱེ་འོ།།
ཞར་བྱུང་དུ་དགོས་དོན་ལྔ། རྒྱལ་པོ། རྒྱལ་ཐེབ། ཀརྨ་གིང་གཟུངས་མ་
ལྔ་དང་། དགོས་ཆེད་ལྔ་དར་དང་ཚོན། ཚོན་སྐུད་དང་ཐིག་སྐུད། ཀ་པཱ་ལ་
ལྔའོ་ཞེས་བཤད་དོ།། དེ་ཡང༌། དང་པོར་སྨན་ཁྲོལ་བུ་རྣམས་ཞེས་དང༌། ཀླུ་
ཀླུ་ཞེས་པ་ངོས་འཛིན་ཚུལ་སྣ་ཚོགས་ཡོད་ཀྱང་འབྲས་བུ་ལྔའི་ཙིཏྟར་བཞེད་ཅེས་



358
༄༅བདུད་རྩི་སྨན་གྱི་མདོ་ཆོག།
དང་། ཡང་ན་འབྲས་བུ་ལྔའི་ཐོད་པ་སྟེ། མི་གླང་ཆེན། རྟའམ་བོང་བུ། རྨ་
བྱའམ་ཤང་ཤང་། ཀུ་ཀུ་ལྔ་གང་རུང་ཁ་དོག་ཁ་དོག་གི་ཟོད་པར་བཤད་ཅེས་དང་། སྤྱིར་
རྒྱུ་ལྔ་དང་འབྲས་བུ་ལྔ་ཞེས་མི་རྟ་བླང༌[ གླང]ཁྱི་བྱ་ལྟ་བུ་ཤ་ལྔའི་རྒྱུ་དེ་ལ་ངོས་འཛིན་པ་ཡིན་ནོ།།དང་།
རོ་ནུས་དང་ངོ་བོའི་ཡོན་ཏན་གང་རུང་གི་སྒོ་ནས་སྡེ་ཚན་ཕྱེ་ལ་བརྡ་སོ་སོར་
ཕྱོགས་མཚམས་སུ་བཀོད་དེ་རིགས་བརྒྱ་དང་རིགས་ལྔ་སོགས་ཀྱི་རྣལ་འབྱོར་
སྒྲུབ་དགོས་སོ།། དེ་ལ་སྨན་འདི་དག་བཞག་པའི་སྣོད་ནི་གཙོ་བོར་ཀ་པཱ་ལ་སྟེ།
དེ་ཡང་སྐུ་གསུམ་ལྷུན་གྲུབ་རྡོ་རྗེ་ཀ་པཱ་ལ་སེང་གེའི་ཐོད་པའང་ཟེར་ཞེས་པ་མཚན་ལྡན་
སྲུབ་མེད་ཚངས་སྐུད་ཅན་དུ་ ཤ་ཆེན་སོགས་བཞག དེའི་ནང་ལོག་ཏུ། མི་
འགྱུར་ལྷུན་གྲུབ་རྡོ་རྗེ་ཀ་པཱ་ལ། ཞེས་པ་རུས་སྦལ་ཐོད་པ་སྟེ་མ་འབྱོར་ན་རུས་
སྦལ་ཁོག་པས་རུང༌། དེའི་ནང་དུ་གི་ཝཾ་གིས་ཧཱི བྲིས་སོ།། ཞོག་པ་ཆེན་ཐོད་
པའི་ཞབས་སུ་བཞག་པས་ཆོག་གོ། མི་འགྱུར་སྲ་གཡུང་དྲུང་ཀྱང་མཁྲེགས་རྡོ་རྗེ་ཀ་
པཱ་ལ། ཞེས་པ་དཀར་ཟླུམ་སྲུབ་མེད་ཤར་དུ་བཞག ཡིད་བཞིན་གཏེར་ལྡན་
ཞེས་གསེར་མདོག་སུལ་མང་འབུར་བཞི་པ། དཔག་བསམ་ཤིང་ལོ་སོགས་ཀྱི་རི་
མོ་ཅན། ལྷོ་རུ་བཞག ཁམས་གསུམ་དབང་སྡུད་ཅེས་ཟླ་གམ་ཤོད་བུ་གཉིས་
གཉིས་པའམ་གསུམ་པ།དམར་མདངས་ཆགས་པ་པདྨའི་རི་མོ་ཅན་ནུབ་ཏུ་བཀོད།
ཆོ་འཕྲུལ་རྟགས་འབྱིན་རྡོ་རྗེ་ཀ་པཱ་ལ་ཞེས་པ། དབྱིབས་གྲུ་གསུམ་སྔོ་ལྗང་གི་
མདངས་ཆགས་པ།གྱི་རྣམ་ཅན་གཤོང་བུ་གསུམ་པ། རྡོ་རྗེ་རྒྱ་གྲམ་སོགས་ཀྱི་མཚན་
པ་བྱང་དུ་བཀོད། ཐོད་པ་འདི་དག་མདོག་དབྱིབས་རི་མོ་མ་འཚལ་བ་ཚད་ལྡན་བྱུང་ན་རབ། དེ་
མིན་ཅི་རིགས་ཚང་བ་ལ་ངོས་འཛིན་དགོས་སོ།།གཞན་ཡང་སྨན་རྣམས་བཞག་པའི་སྣོད་ཀྱི་
རྣམ་གྲངས། དབུས་སུ་རུས་སྦལ་ཁོག་པ་གོང་བཤད་ལྟར་དང་། ཤར་ལྷོར་
སེང་གེའི་ཐོད་པ། མ་ལོན་ན་ཚབ་ཁྱི་དཀར་ཐོད་པ། ལྷོ་ནུབ་གླང་ཆེན་གྱི་ཐོད་
པ། མ་རྙེད་ན་ཡུལ་གླང་གི་ཐོད་པས་ཚབ་རུང་། ནུབ་བྱང་སྟག་གི་ཐོད་པ།
བྱང་ཤར་མི་ཆེན་ལྷ་ཆེན་གྱི་ གླིང་གི་ཐོད་པ་ཕྱག་ཚང་ཀུ་བའོ།།། འདི་བཞིར་མི་ཤིག་
མཛོད་ལྡན་སོགས་ཀྱི་ཀ་པཱ་ལའི་མིང་འདོགས་མཛད་དོ།། ཡང་ཤར་གྱི་གྲུ་ཆད་ ་



༄༅།བདུད་རྩི་སྨན་སྒྲུབ་ཀྱི་སྦྱོར་སྡེ་རབ་གསལ་འཆི་མེད་སྨན་མཆོག་གྲུབ་པ།
359
ལ་ལྕུག་ཕྲན་མ་སྟེ་ཕ་མིང་མང་པོ་ཅན་གྱི་བུ་སྲིང་གི་ཐོད་པ། ལྷོ་ནུབ་ཀྱི་གྲུ་ཆད་
ལ་ཁྱབ་ཆུ་མ་ཟག་པ་སྟེ་བུ་ཚ་མི་ཟག་པའི་ཐོད་པ། ནུབ་བྱང་སྨྲ་[རྨ]མ་ཕབ་པ་
ཞེས་རྡོ་རྗེས་མདའ་མ་ཕོག་པའི་ཐོད་པ། བྱང་གི་གྲུ་ཆད་ལ་དབང་དང་ལྡན་པ་
ཞེས་ཕ་མིང་དབང་ཆེན་ཁ་དྲག་ཡོད་པའི་ཐོད་པ་བཞག སྒོ་བཞིར་ཤར་དུ་བརྡ་
ཟླ་གམ། ལྷོར་སོག་ཁ། ནུབ་ཟླུམ་པོ། བྱང་གྲུ་བཞི་སྟེ་གླིང་བཞིའི་དབྱིབས་
ཅན་བཀོད། དེ་ལྟར་ཐོད་པ་རྣམས་ཚང་བའོ།། ཐོད་པ་གྲངས་ཀྱང་བཅུ་དྲུག་
གམ། ཉུང་ ཡང་ ལྔ་ ནས་ བདུན་ གྱི་ བར་ ཙམ་ མེད་ དུ་ མི་ རུང་ བར་ བཤད།
གཞན་ཡང་ དབྱིབས་ ཀྱི་ དབང་ དུ་བྱས་ན། འཁོར་ལོ་ དང་ རྡོ་རྗེ་ སོགས་ ཀྱི་
དབྱིབས་ཅན། རྫས་རྣམས་སོ་སོའི་ཕྱོགས་སུ་བསགས། མདོག་གི་དབང་དུ་
བྱས་ན། གོང་བཤད་ལྟར་རམ། ཡང་ན་དབུས་དཀར། ཤར་སྔོ། ལྷོ་སེར།
ནུབ་དམར། བྱང་ལྗང་ཀུ་བ་ སོགས། ཡང་རྩ་བའི་རིགས་དབུས། ཡལ་ག་
ཤར། ལོ་མ་ལྷོ། མེ་ཏོག་ནུབ། འབྲུས་[འབྲས]བུ་བྱང་ལྟ་བུ་དང་། གཞན་
ཡང་ཤར་དུ་མི་རྟ་ཁྱི་བ་དམར་འབྲི་བྱ་ཞུར་མ་སོགས་ཀྱི་འོ་མ་དང་། ཤིང་སུ་
ཏའི་འོ་མ་སོགས་དང་ཤེལ་གྱི་སྣོད་དུ་བཞག ལྷོར་ལྕགས་ཕོར་དུ་འབྲུ་ལྔ་རིན་
ཆེན་སོགས་འབྲུ་ཡི་རིགས་ཐམས་ཅད་བཞག ནུབ་ཏུ་མཆོང་ཕོར་དུ་རིན་པོ་ཆེ་
སྣ་ཚོགས་དུ་བཞག བྱང་དུ་གསེར་ཕོར་དུ་མཁྲིས་པ་སྣ་ཚོགས་དང་། དྲི་ཆུ་སྣ་
ཚོགས་བཀོད། ཡང་། བན་ ས་ ཞེས་ པ་ སྟག་ སེང་ དོམ་དྲེད་ ཁྱི་ སོགས་ སྡེར་
ཆགས་མཆེ་བ་ཅན་གྱི་ཤ་ཐམས་ཅད་དབུས་སུ་བཞག ཨ་རུ་ཞེས་གླང་པོ་ཆེ་
དང་བ་ལང་དང་གནག་དང་ལུག་སོགས་རྨིག་པ་ཁ་དབྲག་ཅན་གྱི་ཤ་ཐམས་ཅད་
ཤོར་དུ་བསགས། རྨིག་ལེབ་ཨ་འབྲས་ཞེས། མི་དང་ཤང་ཤང་སྤྲེའུ་འཕྱི་བ་མི་
རྒོད་སོགས་རྐང་ལེབ་གདོང་ཅན་གྱི་ཤ་རྣམས་ལྷོར་བཀོད། རྒུན་འབྲུམ་ཞེས་པ་
རྟ་བོང་རྐྱང་སོགས་རྨིག་ཟླུམ་གྱི་ཤ་ཐམས་ཅད་ནུབ་ཏུ་བཀོད། ན་ལི་ཀེ་ར་ཞེས་
རྨ་བྱ་བྱ་རྒོད་ནེའུ་ལེ་ཁྲ་གླག་ཁྱུང་སོགས་འདབ་ཆགས་སྟེར་ཅན་རིགས་ཀྱི་ཤ་
ཐམས་ཅད་བྱང་དུ་བསགས། དེ་ཡང་ཨ་རུ་དང་རྒུན་འབྲུམ་སོགས་ཀྱི་མིང་གི་



360
༄༅།བདུད་རྩི་སྨན་གྱི་མདོ་ཆོག
བརྡའ་འདི་དག་ཤ་ལྔའི་བརྡ་ཡིན་ཏེ། འདི་རང་བདུད་རྩིའི་རྒྱུད་ན་གསལ་བ་
བཞིན་བཀོད་ལ། གཞན་དུ་འདྲ་མིན་བཞེད་ཚུལ་ཡོད་དེ། རྒུན་འབྲུམ་གླང་པོ་
ཆེའི། ཨ་རུ་རའམ་ཨ་ག་རུ་རྟ་ཤ། གེ་ལེ་གེ་རྒྱལ་ཁྱི་སོགས་ཤ། ཨ་མ་མི་སོགས་
ཤ། ན་ལེ་བ་ལང་གི་ཤ་ལ་བརྗོད་པ་སོགས་དང༌། ཕྱོགས་སུ་འགོད་ཚུལ་ཀྱང་
འདྲ་མིན་ཡོད་དེ་མི་འགལ་ཀྱང་འདིར་ནི་འདི་བཞིན་བྱའོ།། དེར་མ་ཟད་ཕུག་
ན་ཉལ་བ་སྟོང་། དེ་བཞིན་ཁུང་འཛུལ། མཁའ་ལ་རྒྱུ་བ། ཤ་ཟན་མཆུ་ཀུགཕོ་
རོག་སོགས འདབ་ ཆགས་ངང་ངུར་སོགས། མཆུ་ལེབ། མཆུ་ སྐྱུང་བྱིའུ་སོགས སྒུམ་ ཐུ་
སོགས་ཀྱི་ཤའང་ སྟོང་ ངམ་ གང་ལོན་བསགས་ ཏེ་ སེམས་ ཅན་ ཐམས་ ཅད་ལ་
བདུད་རྩིའི་རྒྱུ་ཡོད་པའི་ཕྱིར་རོ་ཞེས་གསུངས་པ་ལྟར། ཤ་སྣ་སྟོང་ཕྲག་དུ་མའི་
བར་དུ་ཅི་འབྱོར་བསགས་ཀྱང་ལེགས་པ་ཤེས་དགོས་ལ། ཅིས་ཀྱང་མང་པོ་དེ་
ཙམ་མ་འབྱོར་ན་ཆད་སྐྱོན་ཡིན་པར་མི་འགྱུར་ཏེ། ཤ་ལྔའི་གཙོ་བོ་རྣམས་ལ་
དོན་འདུས་སོ།། འོན་ཀྱང་གོང་བཤད་ལྟར་མ་འབྱོར་ན། སྐུའི་ཐུགས་དམ་
སྐོང་ཕྱིར་གླང་པོ་ཆེའི་ཤ་མེད་དུ་མི་རུང་ལ། ཅིས་ཀྱང་མ་འབྱོར་ན་གཡག་ཞོལ་
བོའི་འབྲས་བུ་དགོས། དེ་བཞིན་གསུང་གི་དམ་སྐོང་རྨ་བྱའི་ཤ། མེད་ན་ཕ་
ཝང་གི་ ཤ ཐུགས་ཀྱི་དམ་ སྐོང་ སེང་གེའི་ ཤ མ་ རྙེད་ན་ཁྱི་ དཀར་པོའི་ ཤ
ཡོན་ཏན་དམ་སྐོང་ཀྱི་ལིང་གི་ཤ མེད་ན་རྟ་སྔོན་པོའི་ཤ ཕྲིན་ལས་དམ་སྐོང་
ཤང་ཤང་གི་ཤ་མེད་ན་ཕ་ཝང་གི་ཤ་དགོས་སོ་ཞེས་གསུངས། གཞན་ཡང་ཉེ་
བའི་རིགས། བྲམ་ཟེ་ལ་ཆད་པ་སྤྲེའུ། རྗེ་རིགས་ལ་མཆིལ་བ། དམངས་ལ་
སྦལ་བ། ས་ལ་གནས་པ་མི། གནམ་ལ་གནས་པ་ ཤང་ ཤང་། ས་འོག་ཕྱི་བ།
ནགས་ལ་གནས་པ་གློ་བ། ཆུར་གནས་ཉ་སྲམ་གྱི་ཤ་སོགས་ཁག་ས་ཆེ་ཞེས་ཀྱང་
བཤད་དོ།། མདོར་ན་སོ་ བ་ མོན་སྲན་ གྲོ་སོགས་འབྲུ་རིགས། ཤིང་ཐོག་གི་
རིགས། སྨན་གྱི་རིགས། ཤ་སྣ་ཁྲག་སྣའི་རིགས། སྙིང་སྣ་ཚོགས། ནང་ཁྲོལ་
དབང་པོ་ཀླད་མཁྲིས་སོགས་སྣ་ཚོགས། ཆུ་སྣའི་རིགས་དང་ཆང་སྣ་ཚོགས་དང༌།
རིན་པོ་ཆེའི་རིགས་སོགས་ཐམས་ཅད་མི་འགྲོ་བ་མེད་པས་རྒྱས་པར་འབུམ་ཕྲག་



༄༅།བདུད་རྩི་སྨན་སྒྲུབ་ཀྱི་སྦྱོར་སྡེ་རབ་གསལ་འཆི་མེད་སྨན་མཆོག་གྲུབ་པ།
361
ཡངས་པའི་བཅུད་ཅེས་བྱ་ཞིང་། སྤྱིར་དབྱེ་བ་མེད་པར་ཀུན་ཅི་ཚོགས*སུ་
བསགས་པར་བྱ་སྟེ། སྣང་སྲིད་ཡེ་ནས་བདུད་རྩིར་གནས་པས་དུག་ལྔ་ཉིད་སྨན་
དུ་འགྱུར་བ་ལགས་ན་གཞན་ལྟ་ཅི་སྨོས་ཞེས་གསུང་བ་ལྟར། སྤྱིར་ཤེས་པར་བྱ་
ཞིང་། སྦྱང་བསྒྱུར་གྱི་ནུས་པ་ཐོབ་ན་མི་རུང་བའི་རྫས་གང་ཡང་མེད་དེ་ཐམས་
ཅད་བདུད་རྩི་ ཉིད་དོ།། འོན་ཀྱང་ཐུན་མོང་གི་ཆོས་སྨན་སྒྲུབ་ཚེ་དམིགས་
བསལ་ཏེ་གསུང་བ། དེ་ཡང་ཤལ་མི་དགོས་པ་མེད་ཀྱང་པུ་ཤུད་མནོལ་བའི་ཤ་
མི་འཚལ་ཞེས་གསུངས། འདི་དྲི་ང་ཞིང་རྗེས་གང་དུ་ཡང་མི་འགྲོ་བ་སོགས་ཀྱི་
ཕྱིར་རོ།། དེ་བཞིན་ཁྲག་སྣའི་ནང་དམེ་ཁྲག་མཛེ་ཁྲག་ཡུགས་ཁྲག་སོགས་དང༌
དེ་དག་གི་ཤ་སྣ་སོགས་མི་གཏོང་ངོ༌།། དེ་བཞིན་དྲི་ཡི་སྤྱང་ཀུར་གྱུར་པའི་ཕྱིར།།
སྨན་ལ་མི་དགོས་པ་མེད་ན་ཡང་། རྩི་བོ་ཆེ་སྟེ་ཤིང་ཀུན་མི་དགོས། སྤོས་ལ་མི་
དགོས་པ་མེད་ན་ཡང་གླ་རྩི་མི་འཚལ་ཞེས་གསུང་བ་འདི་གཉིས་སྨན་སྦྱོར་དུ་
བསྲེ་མི་རུང་བ་མིན་ཏེ། ནུས་པའི་ཡོན་ཏན་ཆེ་བས་གླ་རྩི་ནི་གོང་གི་སྐབས་སུ་
ཡང་དགོས་པར་གསུང་བ་བཞིན་ནོ།། འོན་ཀྱང་འདི་དག་མང་ན་འདི་དག་གི་
དྲིས་སྨན་གཞན་གྱི་དྲི་འགོག་པའི་ཕྱིར་དེ་ལྟར་གསུང་བ་སྟེ། དེ་དག་ཐང་ལ་ཕྱེ་
ནས་དྲི་ལྡོག་ན་འགལ་བ་མེད་གསུང་། རྩི་ལ་མི་དགོས་པ་མེད་ཀྱང་དུག་གི་མེ་
ཏོག་མི་དགོས་གསུང་པ་དེར་མ་ཟད། དུག་རིགས་དང༌། ཐར་ནུ་སོགས་
བཤལ་སྨན་མང་ན་མི་ལེགས་པས་བཀག་པ་ཉིད་དོ།། གཞན་ཡང་སྒོག་པ་ཤིང་
ཀུན་ཤུ་དག་བྱི་རུག་རྩ་གླ་བ། རྩ་ཁུ་བྱུག་སོགས་དྲིའི་སྤྱང་ཀི། སྤྱང་ཀི་པུ་ཤུད་
ཟེར་མོ་སོ་ཏོ་རོག་པོ། མཛོ་དྲེལ་ཤ་སོགས་ཤའི་སྤྱང་ཀི། སྤུ་མ་རི་ཤོ་སྲན་མའི་
མེ་ཏོག་སོགས་མེ་ཏོག་གི་སྤྱང་ཀི། དུག་སྣ་ཚོགས་རྣམས་ནུས་པའི་སྤྱང་ཀི།
གཞོབ་རིགས་དང་། ཐལ་ཚ་བ་ཚ་བོང་ང་དཀར་དམར་ཧོང་ལེན་རྣམས་མང་
ན་རོ་ལན་ཚ་དང་ཁ་བ་བསྒྱུར་བས་རོ་ཡི་སྤྱང་ཀི། སྤང་རྒྱན་སྔོན་པོའི་མེ་ཏོག་
སོགས་མང་ན་མདོག་འཕྲོག་པས་མདོག་གི་སྤྱང་ཀི་ཞེས་བཤད། གཞན་བྲག་
སྤོས། སྤང་ སྤོས་ སོགས་ཀྱང་མང་ཆེ་ན་མི་ལེགས་པས། སྨན་སྒྱུར་ བའི་ཚེ་



362
༄༅།བདུད་རྩི་སྨན་གྱི་མདོ་ཆོག
མདོག་དང་དྲི་རོ་ཕུན་སུམ་ཚོགས་པར་སྦྱར་ན་ལེགས་པས། རོ་ནུས་མདོག་དྲི་
གང་ཡང་བཟང་འཇམ་རྣམས་མང་ཞིང་། དེ་ལྡོག་རྣམས་ཉུང་བར་བྱ་སྟེ། ལ་
སྨན་སུམ་གཉིས། བོད་སྨན་སུམ་ཆ། ནང་གི་སྨན་དང་ཤ་རྣམས་དེའི་ཕྱེད་སྔོ་
དང་སྤྱོད་སུམ་ཆ་ཐུབ་པར་སྦྱར་ཞེས་གཉག་ལོ་ཆེན་པོས་གསུང་། དེའི་ཕྱིར་
གཙོ་བོ་ཨ་རུ་རུས་ཕྲལ་བྲེ་གང་ལྟ་བུ་ཉུང་མཐའ་ལ་དཔེར་བྱས་ན། བ་རུ་ཕུལ་
ཕྱེད། སྐྱུ་རུ་ཕུལ་ཕྱེད། ཙན་དན་དཀར་དམར་བསྡོམ་པ་ཕུལ་གང་། གུར་
གུམ་ཕུལ་ཕྱེད། ནཱ་གི་དུལ་མ་གི་ཝཾ་ལི་ཤི་བསྡོམ་པ་ཕུལ་ཕྱེད། དབང་ལག་ཕུལ་
གང་། ལི་ག་དུར་ཕུལ་གང་ངམ་དོ། སྦྲང་དང་ཀ་ར་ཕུལ་དོ་ཙམ་གཞིར་བྱས་ལ་
སྨན་གཞན་ཉུང་ཙམ་གདབ་གསུང་། གང་བཤད་ལྟར་ཤ་རྣམས་མེད་ན་ཡིད་
ཀྱིས་བརྟག་པས་ཆོག་སྟེ། ཀྲྀ་ལྗང་ཀུ་ལས་མི་དང༌། སུ་སེར་པོ་ལས་དུད་འགྲོ་
སོགས་སྣ་ཚོགས་མང་པོར་བསམ་སྟེ། དེ་དག་རང་གི་ལག་ནས་ཤི་བའི་ཤར་
མོས་པར་བྱའོ་གསུང་། དེ་བཞིན་སྨན་སྦྱོར་རྒྱས་བསྡུས་ཅི་རིགས་བྱས་པ་ལ།
སྣང་སྲིད་ཀྱི་སྨན་དགོས་ཚད་ཡོད་པར་མོས་པ་བྱའོ།། གལ་ཏེ་གོང་ལྟར་རྒྱས་
པར་ཕྱེ་བ་བཞིན་དུ་མ་གྲུབ་ན་ལག་ལེན་འབྲིང་པོའི་དབང་དུ་བྱས་ཏེ། རྩ་བ་
བདུད་རྩི་ལྔ་ལ་གཞི་བྱས་ནས། དྲི་ཆེན་སྐྱོབ་དུ། ཛཱ་ཏི་ཨ་རུ་སུག་སྨེལ། ཨ་ག་
རུ། ངུ་རུ་ སྐ་ ལྔ། བྱང་ སེམས་ སྐྱོབ་ དུ། ཅུ་གང་། ག་ པུར། ཤཱ་རི་ རམ།
གངས་ཐིག ཐར་རྡོར་ལྔ། ཤ་ཆེན་སྐྱོབ་དུ། སྙིང་ཞོ་མཁལ་ཞོ་གླ་གོར་ཞོ་ཤ་ཀ་
ཀོ་ལ་ཙི་ཏྲ་ཀ་ལྔ། རཀྟའི་སྐྱོབ་དུ། ཙན་དན་དམར་པོ། ལི་ཤི། སྐྱུ་རུ་ར། །
སྟར་བུ། རམ་བུ་ལྔ། དྲི་ཆུའི་སྐྱོབ་དུ། ཅོང་ཞི། བྲག་ཞུན། ལི་ག་དུར།
གུར་གུམ། ལྕང་དཀར་སོགས་ཀྱི་ཐང་ཆུ་སྟེ་ནང་གི་རྩ་བ་བརྒྱད་ལས་འཕྲོས་སོ།།
ཕྱིའི་རྩ་བ་བརྒྱད་ནི། ཙན་དན་སྦྲུལ་གྱི་སྙིང་པོ་ལ་ཚང་སྟེ། རྩ་བ་མཱུ་ལ་པ་ཏི།
སྡོང་པོ་ཙན་དན་དཀར་པོ་སྨུག་པོའང་ཟེར། ཡལ་ཀ་ཡུ་བ་འང་ཟེར། ལི་ཤི། ལོ་མ་ཡལ་
ཀའང་ཟེར། གནྟ་བྷ་དྲ། ཤུན་པ་ཤིང་ཚ། མེ་ཏོག་གུར་གུམ། འབྲས་བུ་ཛཱ་ཏི།
སྙིང་པོ་ག་པུར་རྣམས་སུ་བཤད་པས་དེ་བརྒྱད་རྩ་བར་བཟུང་ལ། ཡན་ལག་



༄༅།བདུད་རྩི་སྨན་སྒྲུབ་ཀྱི་སྦྱོར་སྡེ་རབ་གསལ་འཆི་མེད་སྨན་མཆོག་གྲུབ་པ།
363
སྟོང་ནི། ཨ་རུ་རིགས་ལྔ་ག་པུར་རིགས་གསུམ་གི་ཝང་བ་རུ་ར་འབྲས་སྣ་གསུམ་
གེ་སར་གསུམ། གུ་གུལ་དཀར་ནག་གིས་མཚོན་རྒྱ་བལ་ནས་བྱུང་བའི་རྩི་སྨན་
རིགས་དང་། ཨ་གར་རིགས་བཞི་སོགས་ཤིང་སྨན། ཚོས་བཙོད་ཞུ་མཁན་བརྩེ་
ཡབ་སྟར་བུ་མོན་བུ་ལ་སོགས་དང་ཤུགས་པའི་བར་སྨན་དུ་བཏོགས་པའི་རིགས་
དང༌། བོད་དུ་སྐྱེ་བའི་རུ་རྟ་དབང་ལག་རྩ་བ་ལྔ་སོགས་རྩ་བའི་རིགས། སྟག་
ཚེར་སེང་ཚེར་ སོགས་ སྡོང་པོ་དང་ཤུན་ པའི་རིགས། རྟག་ ཏུ་ རིགས་གསུམ་
ཨུཏྤལ་སྔོ་དཀར་སོགས་མེ་ཏོག་གི་རིགས། གྲོ་མ་ གོ་སྙོད་ སོགས་འབྲས་བུ།
ཏང་ཀུ་སྲོ་ལོ་སོགས་ལོ་མ། རྒུན་འབྲུམ་ སྟར་ཁ་ ཁམ་བུ་སོགས་ཤིང་ཐོག་གི་
རིགས། བྲག་ཞུན་རིགས་ལྔ་མདུང་རྩེ་སྦལ་རྒྱབ་མཚལ་ཆེན་སོགས་རྡོ་ལས་བྱུང་
བ་སྟེ།. མདོར་ན་དུག་རིགས་དང་བཤལ་སྐྱུགས་ཀྱི་སྨན་མིན་པའི་རྩ་སྔོ་ས་རྡོའི་
སྨན་སོགས་ཚང་སྦྱར་དགོས་ལ་ཚྭ་སྣ་གཞུང་དུ་གསུང་ཀྱང་རོ་སོགས་ལ་གནོད་
ཅིང་མཚུར་རིགས་ཀྱི་ཁ་དོག་ལ་གནོད་པ་དང་། ཤིང་ཀུན་དང་བཤུལ་ཆགས་
ཀྱི་ཤས་མཚོན་ནས་ཁ་དོག་དྲི་རོ་ལ་གནོང་བའི་སྤྱང་ཀུ་རྣམས་ཀྱང་མི་བཏང་
བར་སྣང་། གཞན་ཡང་གཞུང་ལས་དཀར་གསུམ་མངར་གསུམ་ལྔ་ཚན་ལྔ།
ཕབ་ལྔ། ཚྭ་ལྔ། ཆུ་ལྔ། འོ་མ་ལྔ། བམ་གཙང་མའི་དོན་སྣོད་ཤ་ཁྲག་རུས་
ལྤགས་སྐྲ་སེན་རྐང་ཀླད་རྣམས་ཚང་བ་དང༌། ཤ་བ་དང་སྤྲེའུ་སོགས་གདོང་
ཅན། རྒྱ་བྱ་རྒོད་སོགས་གཤོག་ཅན། སེང་གེ་སྟག་གཟིག་སོགས་གཅན་གཟན།
གླང་ཆེན་བསེ་གཡག་སོགས་རྨིག་པ་ཁ་དབྲག རྟ་རྐྱང་བོང་དྲེལ་སོགས་རྨིག་
ཟླུམ། ཉ་སྲམ་སོགས་ཆུར་གནས། བྱི་བ་སོགས་ས་འཛུལ་རྣམས་ཀྱི་ཤ་ཁྲག་
སྙིང་སྣ། དུང་མགྲོན་བུ་འབྲུག་རུས་སོགས་རུས་པ་སྣ་ཚོགས། ནལ་ཕྲུག་སྐད་
མ་འབྱིན་པའི་ལྕེ་སོགས་ལྕེ་སྣ། འབྲུ་རིགས་ཚོགས་ཚད་ཀྱི་ཕྱེ་མ་སོགས་རེ་རེ་
ལའང་སྟོང་སྟོང་སྦྱར་ནས་སྤང་བླང་མེད་པར་ཇི་ལྟར་ཚོགས་པ་བྱ་དགོས་ཀྱང༌།
དེང་སང་ལྟ་དགོངས་ཀྱི་ཚུལ་བཞིན་བྱིན་རློབས་ནུས་པ་དཀོན་པས་མོས་སྒྲུབ་
ཙམ་གྱི་སྐབས་འདིར་། རྩི་སྨན་རྣམས་ལ་གཞི་བྱས། སྔོ་སྨན་ཧ་ཅང་མི་མང་



364
༄༅བདུད་རྩི་སྨན་གྱི་མདོ་ཆོག
བའི་སྣེ་ཚང་ཙམ་དང༌། ལྔ་ཚན་ལྔ། དཀར་མངར་ཤིང་ཐོག་འབྲུ་ཕྱེ། ས་རྡོའི་
སྨན་སོགས་ཀུན་ལ་འོས་ཤིང་འཐད་པ་རྣམས་གཙང་དག་ཏུ་སྦྱར། གཞན་ཕབ་
རྒྱུན་གྱིས་འཐུས་ པར་མཛད་ པའི་ ཕྱག་སྲོལ་ ཉིད་ གཉིས་ རྟོག་ཞུགས་ པ་ རང་
ཁེགས་ཤིང་ཐེ་ཚོམ་ཆེ་བའི་བློ་ངོར་སྐྱོན་མི་སྐྱེད་པའི་ཕྱིར་ལེགས་ཤིང་། ཕྱིས་སུ་
བྱིན་རྟེན་རྙེད་ཚད་བསྲེས་ནས་རྟེན་འདུས་བྱ་བ་དེ་འདྲའང་མི་བྱ་བར་གསར་
མའི་བདུད་རྩི་རིལ་བུ་དང་མཚུངས་པར་བཤད་པ་བྱས་པའི་སྨན་ཕྱེ་ཆུ་གཙང་འོ་
མས་སྦོལ་བ་ལ། གཏེར་བྱོན་ཟོལ་མེད་ཀྱི་པད་འབྱུང་རྗེ་འབངས་སོགས་ཀྱིས་
བསྒྲུབ་པའི་ཆོས་སྨན་དང་། སེལ་མེད་ཀྱི་རིག་འཛིན་གོང་མས་སྒྲུབ་པའི་ཆོས་
སྨན་ཆང་གི་ཉིང་ཁུས་སྦྱང་བའི་ཁུ་བ་བསྲེས་ནས་འཕུར། གུར་གུམ་ཙན་དན་
དམར་པོའི་ཕྱེ་མ་སོགས་གང་འབྱོར་གྱིས་སེར་པོའམ་དམར་སྨུག་ཏུ་ཁ་བསྒྱུར་ལ་
བཀོད། ཕྱེ་མ་བཀའ་དགོངས་ཀྱི་སྨན་སྒྲུབ་ལྟར་སྒྲུབ་ན་ལེགས། མ་བྱུང་ན་དེ་
སོགས་ཀྱི་བདག་བསྐྱེད་སྔོན་འགྲོ་བདུད་རྩི་བྱིན་རླབས་ཀྱི་དམིགས་གནད་རྩེ་
གཅིག་གསལ་བས་སྔགས་འབུམ་ཕྲག་ལ་སོགས་པ་འགྲུབ་པ་དེ་ཉིད་སྨན་སྒྲུབ་
བྱེད་སྐབས་ཀྱི་ཕབ་གཏའ་དང་། བདུད་རྩི་སྨན་མཆོད་ནམ་དགོས་དུས་སུ།
སྨན་ཐོད་མཚན་ལྡན་དུམ་གསུམ་སོགས་ཀྱི་ནང་དུ་ཆང་ལེགས་སམ་ཆུ་གཙང་
མར་སྦྱར་ནང་བཏབ། སྒྲུབ་ཆེན་སོགས་ཀྱི་སྐབས་སུ་ཚོགས་བརྒྱུད་དག་པའི་
བརྡར་དར་ བརྒྱད་ ལྟེ་ བས་ སམ། ཁམས་ དཀར་ དམར་ དག་ པའི་ བརྡར།
ཟངས་དང་གཤའ་ཚེ་འདྲེས་པ་འཁར་བའི་མེ་ལོང་གིས་བཀབ་པར་བཤད་པ་
ལྟར་བྱའོ་ཞེས་བླ་མ་དག་གསུངས། ཡང་བཀའ་གཏེར་གྱི་གཞུང་འགའ་ཞིག་
ལས། ཕྱིའི་རྩ་བ་བརྒྱད་གོང་དུ་བཤད་པ་ལྟར་ལ། ནང་གི་རྩ་བ་བརྒྱད་ནི་
མཆོག་ཆེན་མི་ལ་ཚང་སྟེ། སྲིད་པ་ཆགས་པ་ལྟེ་བ། སྡོང་པོ་ཕུང་པོ་བྱིངས་ཀྱི་ཤ་
རུས། ཡལ་ཀ་རྐང་ལག་བཞི། ལོ་མ་སོ་སེན་སྐྲ་དང་བ་སྤུ། མེ་ཏོག་དབང་པོ་
ལྔ། འབྲས་བུ་ནང་ཁྲོལ་ལྔ། སྙིང་པོ་རྐང་དང་ཀླད་པ་ཚིལ་དང་ལྷ་བ། ཤུན་པ་
པགས་པ་སྟེ་བརྒྱད་དོ།། གསང་བའི་རྩ་བ་བརྒྱད་ནི་ཡབ་ཀྱི་རྒྱུ་བཞི་དང་ཡུམ་གྱི་



༄༅།།བདུད་རྩི་སྨན་སྒྲུབ་ཀྱི་སྦྱོར་སྡེ་རབ་གསལ་འཆི་མེད་སྨན་མཆོག་གྲུབ་པ།
365
རྒྱུ་བཞི་སྟེ་བརྒྱད་ཡིན་ལ། དེ་ཡང་ཡབ་ཀྱི་རྒྱུ་བཞི་ནི། བྱང་ཆུབ་སེམས་ཀྱི་
བཞུགས་ གནས་ ཀླད་ པ། གཞུང་ ལམ་ རྒྱུངས་ པ། བསྟི་ གནས་ རླིག་ པ།
གཤེགས་ཤུལ་རྡོ་རྗེའི་ཆུ་བ་སྟེ་བཞིའོ།། ཡུམ་གྱི་རྒྱུ་བཞི་ནི། རཀྟའི་ཕོ་བྲང་
མཚན་མ། བསོག་པའི་གནས་བྷ་གའི་ཕུག ལེན་པའི་གནས་བྷ་གའི་ཁ་སྒོ།
རྒྱུན་ལམ་ལྕེ་གསུམ་སྟེ། བྱ་ལྕེ། ཡང་ལྕེ། གྲེ་ལྕེའོ།། ཞེས་གསུངས་ཏེ་རྩ་བརྒྱད་
ཀྱི་རྣམ་གྲངས་འཆད་ཚུལ་དུ་མར་སྣང་ཡང་དོན་ལ་ནང་ལུས་ཀྱི་བདུད་རྩི་ལྔའི་
ངོ་བོ་དང་རྟེན་གནས་ཀྱི་ཁྱད་པར་དང༌། དེའི་སྐྱོབ་ཀྱི་ཕྱིའི་སྨན་གྱི་རྣམ་གྲངས་
བཅས་ཚུལ་གང་ལྟར་བྱས་ཀྱང་གནད་མི་འགལ་བ་ཡིན་ནོ།། ཆོས་སྨན་བསྡུས་
པ་ཙམ་བསྒྲུབ་པར་འདོད་ན། གསང་བདག་དྲེགས་འདུལ་གྱི་བདུད་རྩི་རིལ་བུ་
སྒྲུབ་པའི་སྐབས་སུ། དྲི་ཆེན་གྱི་སྐྱོབ་སྤོས་ཆེན། དྲི་ཆུའི་གླ་རྩི། ཤ་ཆེན་གྱི་ཤིང་
ཀུན། བྱང་སེམས་ཀྱི་ཅུ་གང་། རཀྟའི་གུར་གུམ་དང་། བཞི་ནི་དྲི་ཆེན་གྱི་གཞི་
ཀ་ར། དྲི་ཆུའི་མར། ཚྭ་སའི་བུ་རམ། བྱང་སེམས་ཀྱི་འོ་མ། རཀྟའི་སྦྲང་རྩི་
དང་། གཞན་ཡང་དྲི་ཆེན་སོགས་ཀྱི་སྐྱོབ་ཏུ་གླང་ཆེན་གྱི་ཤ་སོགས་ཤ་ལྔ་བཤད་
ཅིང་། དེ་ཡང་རྩ་བ་བདུད་རྩི་ལྔ་ཞོ་རེ་ཙམ་སོགས་ཅི་སྙེད་བྱས་ལ། སྐྱོབ་བམ་
གྲོགས་དེའི་ཉིས་འགྱུར། གཞི་དེའི་ཡང་ ཉིས་འགྱུར་བྱ་བར་ གསུངས་ བས་
མཚོན་ནས། གཞུང་ཁ་ཅིག་ཏུ་བྱང་སེམས་དཀར་པོའི་སྐྱོབ། ཅོང་ཞི་གངས་
ཐིག་ཅུ་གང་ཀ་ར། དམར་པོའི་བྲག་ཞུན་སིནྡྷར་བུ་རམ་སོགས་སྣ་ཚོགས་སུ་
གསུངས་པ་དེ་ལ་གང་འབྱོར་གྱིས་གཞི་བཟུང་། སྨན་སྣ་བཟང་པོ་དང་ཤ་སྣ་
གཙང་མ་ཚོགས་ཚད་ཙམ་ལའང་སྒྲུབ་ཆོག་སྟེ། བདུད་རྩིའི་རྩ་བ་བརྒྱད་སོགས་
རྒྱས་པར་བཤད་པ་མ་འབྱོར་ཀྱང་སྔར་གྱི་ཕབ་རྒྱུན་གྱིས་གོ་ཆོད་པར་བྱས་ན།
གཙང་མ་བདུད་རྩི་ལྔ་སྣེ་ཚང་དང༌། སྨན་གྱི་གཙོ་བོ་རྣམས་དང་ཤ་སྣ་གཙང་
མས་བུད་སྐྱེད་ལ། སྒྲུབ་ཚུལ་ཀྱང་བཀའ་བརྒྱུད་ཀྱི་གཞུང་རྣམས་སུ་གསུང་བ་
ལྟར་རྒྱས་པར་གྲུབ་ན་མཆོག་དང༌། དེ་མིན་ཆོག་འབྲིང་པོ་དང་བསྡུས་པ་གང་
འོས་ཀྱི་སྒྲུབ་རུང་ལ། ཤིན་ཏུ་བསྡུས་ན་གོང་གི་དྲེགས་འདུལ་གྱི་རིལ་བུ་སྤྱིའི་



366
༄༅བདུད་རྩི་སྨན་གྱི་མདོ་ཆོག
འཕྲོས་སུ། སྒྲུབ་རྫས་རྣམས་ཨོཾ་ཨཱཿ ཧཱུཾ་སྭཱཧཱ་ལ་བདུད་རྩི་ལྔའི་རང་བཞིན་དུ་
བསམ་ལ། དེ་ཉིད་ལ་དཀྱིལ་འཁོར་བའི་ལྷ་རྣམས་ཀྱིས་བདུད་རྩིའི་ཆར་བབ་པ་
བསྟིམས་པའི་དམིགས་པ། ཨོཾ་ཧཱུྃ་ཧཱུྃ་ཧཱུྃ་ཨཱ༔ ཞེས་འབྲུ་ལྔ་བཟླ་བའོ། ཡི་དམ་གྱི་
སྔགས་ཤམ་དུ་འབྲུ་ལྔ་བཏགས་ཏེ་བཟླས་པ་གང་རུང་གིས་གྲུབ་པའི་རྟགས་བྱུང་
ན་རིལ་བུ་བྱས་ཏེ་ཟོས་པས་རིགས་ལྔ་ཡེ་ཤེས་ལྔའི་དངོས་གྲུབ་ཐོབ། ཚེ་ཉི་ཟླ་
དང་མཉམ་པ་སོགས་ཕན་ཡོན་ཚད་མེད་པར་གསུང་བས་མཚོན་ཏེ། ལག་ལེན་
རྒྱས་བསྡུས་ཅི་འོས་སུ་སྐབས་ཕྱེད་ཤེས་པར་བྱའོ།། དེ་ལྟར་སྨན་རྣམས་ཇི་ལྟར་
འབྱོར་བ་ལེགས་པར་བསགས་ནས་དཀྱིལ་འཁོར་བྲི་ཞིང་རྒྱན་དཀྲམ་པ་སོགས་
སྒྲུབ་ཆེན་སྔོན་འགྲོའི་ཆོས་རྣམས་ལེགས་པར་གྲུབ་ནས། ཡི་དམ་གྱི་ལས་གཞུང་
བསྲང་ལ། སྨན་རྣམས་ལ་སྦྱང་ཁྲུས་སྔོན་དུ་འགྲོ་བས། རྩ་སྔགས་བཟླ་བཞིན་
དཀྱིལ་འཁོར་གྱི་གནས་སུ་གོང་བཤད་བཞིན་ཕྱོགས་མཚམས་སུ་བཀོད། སོ་
སོའི་རིགས་ཀྱི་མདོག་ཅན་དར་གྱིས་ཁ་བཀབ། སྔོན་གྱི་སྒྲུབ་པའི་ ཕབ་རྒྱུན་
རྣམས་ཀྱང་དབུས་ཀྱི་སྨན་སྟེང་དུ་བཞག ཀཎྜ་ཀ་རི་སླེ་ཏྲེས་དབང་ལག རྒྱ་
མཚོའི་ལྦུ་བ། ལི་ག་དུར་སོགས་སྨན་དང་། དྲི་བཟང་ཇི་སྙེད་པས་ཐོད་པའི་
བར་མཚམས་བཙངས། དར་རམ་ཚོན་སྐུད་ལྔས་རྫས་ཐམས་ཅད་ཀྱི་ཕྱི་ནས་རྒྱ་
གྲམ་དུ་བཅིངས་པས་སྦྲེལ། ཐོད་པ་དབུས་མའི་སྟེང་དུ་དམུ་ཐག་དང་ཕྱོགས་
བཞིར་གཟུངས་ཐག་དྲངས། སྨན་ཁང་ལ་མཐིང་དམར་དཀར་བའི་ཡོལ་བ་
གསུམ་བྲེས། དལ་གྱི་སྟེང་དུ་སྨན་སྲུང་ཚངས་ པ་དང་། རྒྱུ་སྐར་སོགས་ཀྱི་
གཟུགས་བྲིས་པ་བཀོད། མེ་ལོང་བཅུ་ལ་མཚལ་གྱིས་ཁྲོ་བཅུའི་སྔགས་བྲིས་པ་
དང་ཚངས་པ་བརྒྱ་བྱིན་སོགས་ཕྱོགས་སྐྱོང་གི་གཟུགས་ཕྱོགས་སུ་བཀོད་པའི་
གདུགས་དར་དབྱངས་ཅན་ཕུབ། མཐར་མདའ་བཞི་སོགས་སྒྲུབ་ཆེན་གྱི་རྫས་
དང་མཆོད་པ་བཤམས་ལ། དང་པོ་ཁྲོལ་བུ་སྒྲུབ་པ་ལ་མདུན་གྱི་སྨན་རྣམས་
རིགས་བརྒྱར་གསལ་བ་དང༌། འབྲུ་ལྔ་ལས་རིགས་སྔར་གསལ་ལ། ཡབ་ཡུམ་
སྦྱོར་བའི་བྱང་ཆུབ་སེམས་ཀྱི་སྤྲིན་དབབ་ཕྱོགས་བཅུའི་རྒྱལ་བའི་བྱིན་བཅུད་



༄༅།བདུད་རྩི་སྨན་སྒྲུབ་ཀྱི་སྦྱོར་སྡེ་རབ་གསལ་འཆི་མེད་སྨན་མཆོག་གྲུབ་པ།
367
བསྡུས་བསྟིམ་བྱས་པས། ཉོན་མོང་ལྔ་སྦྱོང་ཡེ་ཤེས་ལྔའི་དངོས་གྲུབ་ཐོབ་པར་
བསམ་ལ། རིགས་བརྒྱའི་ཛབ་བམ། རིགས་བརྒྱ་ཡང་རིགས་ལྔར་འདུ་བས་
དེའི་སྔགས་ཀྱིས་ཞག་གསུམ་ལ་ཐུན་དྲུག་རེའམ་བཞི་བྱས་ནས་སྒྲུབ་པས། གྲང་
དུས་མཚན་མའི་བསྙེན་པ་རྫོགས་པར་བྱ། དེ་ནས་སྨན་ཐོད་དབུས་ཀྱི་སྣོད་དུ་
བསྡུས་ལ་གསང་ཆེན་རིགས་གཅིག་གིས་བསྒྲུབ། ཁོལ་སྒྲུབ་ཀྱི་སྐབས་སུ་རྟགས་
བྱུང་ནས། མཐར་བདུད་རྩིའི་ཆེ་བརྗོད་བཅས་སྨན་རྣམས་ཡུམ་གྱིས་བླང་སྟེ། །
ཁྲོལ་སྒྲུབ་ཀྱི་དངོས་གྲུབ་བླང་ལ། དེ་མ་ཐག་དཀྱིལ་འཁོར་གྱི་ ཤར་ཕྱོགས་ སུ།
རྡོ་རྗེ་རྒྱལ་པོ་ཡབ་ཡུམ་ཞབས་གཉིས་རྩེ་སྤྲད་པའི་བར་དུ་རྡོ་གཞོང་བཞག་ལ་
གཏུན་བུས་བརྡུང་སྟེ་བཏགས་པས་གཏུན་གཞོང་ཡུམ་མཁར་ཡབ་ཀྱི་རྡོ་རྗེས་
བཏགས་པའི་ འཕྲོ་འདུས་འཕགས་ པ་ མཆོད་ འགྲོ་ བའི་ སྒྲིབ་ པ་ སྦྱང་ འཁོར་
འདས་ཀྱི་ དང་བཅུད་བསྡུ་བའི་དམིགས་ པ་ བྱ། བཏགས་ ཟིན་ནས་ དཀྱིལ་
འཁོར་གྱི་ལྷོ་ཕྱོགས་སུ་ཡུམ་གྱིས་དར་ཚག་བཟེད་ཡབ་ཀྱིས་བླུག་སྟེ་བཙག་པས་
རྣམ་རྟོག་ཀུན་མི་རྟོག་པའི་དབྱིངས་སུ་སྦྱང་བར་ཆད་ཀུན་དལ་དུ་འདུ་བའི་
དབང་མེད་པར་ཁྲོ་བོས་མཚམས་བཅད་པར་བསམ། བཙག་ཟིན་ནས་དཀྱིལ་
འཁོར་གྱི་ནུབ་ ཏུ་ཡབ་ཡུམ་གཉིས་ཀྱི་བར་དུ་སྨན་སྣོད་མཁར་གཞོང་སོགས་
གཡའ་མེད་པར། ཆང་དང་འོ་མ་རིན་པོ་ཆེའི་ཕྱེ་མའི་ཆུ་བཅས་བསྒྲེང་ལ་སོ་
སོའི་སྔགས་དང་བཅས་ཏེ་ཕབ་རྒྱུན་ཀྱང་བཏབ་ལ་རྡོ་རྗེས་དཀྲུག་ནན་གྱིས་སྒྲོལ་
ལ་འདྲེས་ངེས་སུ་བསྲེ་བར་བྱས་ལ། སྐ་སླའི་ཚད་ཆངས་བར་བཅང་ལ་ལོ་ཙམ་
བྱ་ཞིང་བདུད་རྩི་མུ་མེད་པར་བྱིན་གྱིས་རླབས། དེ་ནས་དྲི་བཟང་གི་ཕྱེ་མས་
མདངས་བསྒྱུར། དབང་ལག་གི་ཕྱེ་ཡང་བཏབ་སྟེ་སླར་ཡང་འདྲེས་པར་སྤོལ་
བར་བྱའོ།། དེ་ནས་དཀྱིལ་འཁོར་གྱི་བྱང་ཕྱོགས་སུ། ནམ་ཟླ་ཚ་གྲངས་[གྲང]
དང་བསྟུན་པའི་ཕབ་རྩི་ནོན་ཙམ་བླུག་ལ་ཡབ་ཀྱི་ཕྱག་གི་རྡོ་རྗེས་དཀྲུག་པར་བྱ།
ཅི་ཙམ་འཕེལ་བར་བརྟག་ཕྱིར་དྲིལ་བུས་གཞལ་ནས་གྲངས་ངེས་པར་བྱ། སླར་
ཐམས་ཅད་དར་དམར་པོའི་ཁུག་མར་བླུག་སྟེ། ཐོད་པ་ཁཾ་སྦྱར་བར་དུ་བཅུག



368
༄༅།བདུད་རྩི་སྨན་གྱི་མདོ་ཆོག
དར་གྱིས་དགབ། བ་སུ་ཏའི་ཐོད་པ་དངོས་སམ་བཅོས་མ་རྒྱ་གྲམ་དུ་བཅིང་
བའི་སྟེང་གི་མདུད་ཁར་རྒྱ་གྲམ་གྱི་མཚན་མས་རྒྱས་གདབ། གུ་གུལ་ སོགས་
བདུག་ལ་ བགེགས་བསྐྲད། སྨན་རྣམས་ བཏེགས་ཏེ་ དར་ གྱི་ ལྕིབས་ རྡོ་ རྗེའི་
འགྲོས་གར་དང་རོལ་མོ་བཅས་ཏེ་དཀྱིལ་འཁོར་ལ་བསྐོར་བ་གཅིག་བྱས་ཏེ་ཤར་
ནས་དལ་བུས་དཀྱིལ་འཁོར་དབུས་སུ་མཉྫིའི་ཁར་རིན་པོ་ཆེའི་གཞོང་བར་བལ་
བུའི་ཕུར་ མ་ རླན་ ཅན་ནམ། འབྲུ་ རླན་ ཅན་ ནང༌། རུས་ སྦལ་ ཁོག་ པར་
ཧི བྲིས་པའི་ཁར་བཞག དར་སྣའི་ན་བཟའ་གསོལ། གཡས་སུ་རྡོ་རྗེ་དང༌།
གཡོན་དུ་ དྲིལ་ བུ་ བཅིང་། སྟེང༌ དུ་ དབུ་ བརྒྱན་ བསྐྱོན། སྨན་ གྱི་ སྟེང༌ དུ་
གཟུངས་ཐག་གི་རྡོ་རྗེ་བཞག་ལ། དེ་ལས་སྲད་བུ་ཕྱིར་དྲངས། སྟེང་དུ་དམུ་
ཐག་བྲན། འོག་ཏུ་དྲོད་འབེབ་མར་མེ་བཅས་མཐོང་རྒྱུད་ལྟར་བཞག་གོ། དེ་
ནས་གཞུང་གི་སྒྲུབ་པ་ཚུལ་བཞིན་བྱ་ཞིང་། མདུན་གྱི་སྨན་ལ་བཀའ་བརྒྱུད་ཁྲོ་
མཁར་གྱི་སྦྱོར་བ་བརྒྱད་ཀྱི་བདུད་རྩི་དབབ་པའི་དམིགས་བཟླས་བྱ་སྟེ་མེ་རླུང་གི་
དབུས་སུ་བདུད་རྩི་རིགས་ལྔ་ཡབ་ཡུམ་ཞུ་བའི་རྒྱ་མཚོ་མོ་སོགས་འབྲུ་ལྔས་མཚན་
པའི་ཕྱོགས་བཅུར་ཁྲོ་བཅུ། དེ་སྟེང་རྟ་མགྲིན་ཡུམ་བཞི་ཅན་ཏ་ཀྲིཏ་བརྒྱད་སྐོར།
དེ་སྟེང་ཁྲག་འཐུང་བཞི། དེ་སྟེང་བཛྲ་ཧེ་རུ་ཀ དེའི་དབུ་སྟེང་གནམ་ཞལ་མ།
དེའི་ཕྲག་གཉིས་ཞབས་མནན་པའི་ཚེ་མཆོག་གི་རྡོ་རྗེ་དང་གནམ་ཞལ་མའི་སྤྱན་
དབུས་མ་སྦྱོར་བ། ཆེ་མཆོག་གི་ཞལ་དབུས་མའི་ལྗགས་སྟེང་ས་ནུ་ཧེ་རུ་ཀ་ཡབ་
ཡུམ་དཀར་གསལ་ཚོན་གང་བའི་ཐུགས་ཀར་རྡོ་རྗེའི་ལྟེ་བར་ཨ་ལ་སྔགས་འབྲུ་
དགུས་བསྐོར་བ། རང་བདག་བསྐྱེད་ཀྱི་ཐུགས་ཀའི་ ཨ་ལ་ཡང་སྔགས་འབྲུ་
དགུས་བསྐོར་བར་བསམ། བདུད་རྩིའི་རླུང་དཀྱིལ་གྱིས་བསྐུལ་བས་མེ་སྦར་
བས་བདུད་རྩི་ཁོལ་དྲོས་ནས་ཟེར་རླང་འབྲུ་ལྔའི་འོད་ཀྱིས་སྟེང་གི་ལྷ་ཡི་དཀྱིལ་
འཁོར་ཀུན་བསྐུལ། དེ་རྣམས་ཀྱི་བདེ་སྟོང་སྦྱོར་བའི་འོད་ཀྱིས་འཁོར་འདས་ཀྱི་
དངས་བཅུད་ཐམས་ཅད་བཀུག སྦྱོར་མཚམས་ནས་བྱང་ཆུབ་སེམས་ཀྱི་རྒྱུན་
བབ་བདུད་རྩིར་ཐིམ་པ་སོགས་ཀྱི་དམིགས་པ་དང་། དེའི་ཚེ་སྨན་སྲུང་རྣམས་



༄༅།བདུད་རྩི་སྨན་སྒྲུབ་ཀྱི་སྦྱོར་སྡེ་རབ་གསལ་འཆི་མེད་སྨན་མཆོག་གྲུབ་པ།
369
ཀྱིས་ཕྱོགས་བཅུའི་སྨན་བཅུད་བསྡུས་ཏེ་ཆར་ལྟར་བབ་པར་བསམ་ལ། ཨོཾ་
ཨཱ༔ ཧཱུྃ་སརྦ་པཉྩ་ཨ་མྲྀ་ཏ་ཧཱུྃ་ཧི ཋ་ཞེས་ པ་སྔགས་འབྲུ་དགུ་བཟླ་བར་བྱའོ།།
མཐར་ལྷ་ཀུན་འོད་ཞུ་བདུད་རྩིར་ཐིམ་པར་བསམ་སྔགས་འདི་འབྲུ་གསུམ་མ་རྩིས་པ་འདྲ་
གཞུང་ལྟར། མཆན། ཕྱོགས་བཞི་དབུས་ལྔའི་གཟུང་ཐག་རྣམས་རྡོ་རྗེ་རྒྱལ་པོ་དང་
རྒྱལ་ཐེབས་རྣམས་ཀྱི་ཕྱག་ཏུ་བཟུང་སྟེ། ལག་གཡོན་གནམ་དུ་ཕྱར་ཏེ་བརྐྱང་ལ་
སོར་མོ་གཞན་གསུམ་སྦྲེང་མཐེབ་སྲིན་ སྤྲད་ པས་གཟུང་ ཐག་ཡབ་ཡུམ་གྱིས་
བསྣོལ་ཏེ་བཟུང་། གཡས་པས་ཕྲེང་བ་བགྲང་སྟེ་སྨན་ཛཔྲ་བཟླ། ཛཔྲ་བསྐུལ་
བྱ། དུས་སུ་ཉུལ་ལེ་བསྐྲད། སྨན་སྲུང་བསྐུལ་བྱིན་འབེབ་བྱ་བ་སོགས་ཆོ་གའི་
ཡན་ལག་མ་ཉམས་ཤིང་། བཟླས་དམིགས་ལ་ཚུལ་བཞིན་འབད་པར་བྱས་པས།
ཞག་གསུམ་མམ་བདུན་ནམ་ཉེར་གཅིག་ན་རྟགས་འབྱུང་སྟེ། སྨན་ལ་དྲི་བཟང་
འཐུལ་བས་ཕྱོགས་ཀུན་ཁྱབ་པ། འཇའ་འོད་འཁྲུགས་པ། མཁའ་འགྲོ་འདུ་
བའི་སྒྲ་ཐོས་པ། བདུད་རྩིའི་ལྷ་མོ་དངོས་སུ་བྱོན་པ། ཉམས་དགའ་ཞིང་བྱིན་
ཆེ་བ་སོགས་རྟགས་ཁྱད་པར་ཅན་བྱུང་ནས་དངོས་གྲུབ་བླང་། དེ་ནས་ལྡེ་གུ་
བསྒྲུབ་པ་དང་རིལ་བུ་སྒྲུབ་པའང་སྤྲོ་ན་བྱའོ་གསུངས། དེང་སོང་སྨན་མང་
སྟབས་གཅིག་བསྒྲུབ་ཚེ་སྨན་བྱིངས་རྣམས་སྔ་ནས་ཕྱེ་ཞིབ་པར་བཏགས། ཁྲོལ་
བུ་ཉུང་ཤས་བཏགས་བཙག་བྱེད་ཅིང་། དེ་སྨན་བྱིངས་དང་སྐྱེས་ནས་སྦོལ་བ་
དང་གཞལ་བ་སོགས་བྱ་ཞིང་སྒྲུབ། བདུད་རྩི་སིལ་མར་སྒྲུབ་ཟིན་ཡིན་ན་སླར་
ཡང་དལ་དུ་བཀོད་དེ་སྒྲུབ་པས་ཆོག་གོ། དེ་ལྟར་རློན་སྒྲུབ་གྲུབ་རྗེས་སྨན་ཕྱེའི་
ལྡེ་གུ་སྐ་སླ་ངན་པ་སྣོད་འཇམ་པོར་ལག་པས་འཕུར་གྲབ་ཀྱིས་སིལ་མ་རྩིང་ཞིབ་
རན་པ་བྱས་ལ། སྣོད་དུ་གཡུག་པས་འོད་ཆགས་པའི་རིལ་ཆང་བྱའོ།། ཕྱག་
ལེན་ཞིབ་པ་གཞུང་དང་མཐོང་རྒྱུད་ལས་ངེས་པར་བྱའོ།། དེ་ལྟར་བདུད་རྩི་
སྨན་སྒྲུབ་ཆེན་མོ་འདིས་གོང་དུ་སྒྲུབ་པའི་ས་ཕྱོགས་དེ་ཡང་བྱིན་གྱིས་རློབ་ནུས་
ལ། དཀྱིལ་འཁོར་དུ་འབྲེལ་ཚད་རིག་འཛིན་གྱི་ས་ལ་འགྲོ་བ་དང་། མཐོང་
ཐོས་མྱོང་རེག་གྲོལ་བ་བཞི་ལྡན་གྱི་ཕྱིན་ལས་རླབས་པོ་ཆེ་འབྱུང་སྟེ། བདུད་རྩི་



370
༄༅།བདུད་རྩི་སྨན་གྱི་མདོ་ཆོག
བམ་བརྒྱད་ལས། ཚེ་དང་སྐོངས་དང་ཡིད་དུ་འོང་། བགེགས་རྣམས་ཞི་བ་ལ་
སོགས་ཏེ། ནད་དང་བྲལ་ནས་ཅི་འདོད་པའི། ཡོན་ཏན་རྩ་བརྒྱད་འདི་ཡིས་
ཐོབ། ཅེས་དང་། འཇམ་དཔལ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་
ཁམས་ན། སངས་རྒྱས་ཀྱི་ཞིང་ཕྲ་རབ་སྙེད་ལ་བསམ་གྱིས་མི་ཁྱབ་པའི་ལུས་
ཕུལ་བས་ནི། བདུད་རྩི་ཆེན་པོ་འདི་ལུས་ལ་བཅངས་པ་བསོད་ནམས་ཆེའོ།།
འཇམ་དཔལ་ དུས་ གསུམ་ གྱི་ སངས་ རྒྱས་ ཀྱི་ ཞིང་ ཡོངས་ སུ་ སྦྱངས་ པ་ ལས།
བདུད་རྩི་འདི་ལུས་ཀྱི་མགུལ་དུ་བཏགས་ པ་འབུམ་གྱི་ཆར་ཡང་མི་ཕོད་དོ།།
འཇམ་དཔལ་བསྐལ་བ་གངྒཱའི་ཀླུང་གི་བྱེ་མ་སྙེད་ཀྱི་སངས་རྒྱས་རྣམས་ལ་སྤྱི་བོས་
བཀུར་ཞིང་ཕྱག་བྱ་བའི་དོན་ནི། བདུད་རྩི་ཆེན་པོ་འདི་སྤྱི་བོ་ལ་བཀུར་བའི་
ཡོན་ཏན་ནི། སངས་རྒྱས་ཐམས་ཅད་བཀུར་བ་ཡིན་ནོ། འཇམ་དཔལ་བསྐལ་
བ་སྟོང་གི་བར་དུ་སེམས་ཅན་གྱི་དོན་བྱ་བ་བས་ནི། བདུད་རྩི་ཆེན་པོ་འདི་ལན་
གཅིག་གི་འགྲོ་བའི་དོན་བྱས་པས་དམྱལ་ཁམས་བརྒྱུད་ཀྱི་འཇིག་རྟེན་ཡང་ཐར་
བའི་ལམ་དུ་འདྲེན་པ་ཡིན་ནོ།། ཞེས་དང༌། བདུད་རྩི་ཡེ་ ཤེས་ གསང་བའི་
འཁོར་ལོ་ལས། དེ་ལྟར་ཅི་བདེར་ཟོས་ན་ནི།། ཚེ་ཡི་རིག་འཛིན་ཐོབ་པར་ངེས།།
ཤིན་ཏུ་བདེ་བའི་ལུས་ཐོབ་ནས།། རི་རབ་ཁོང་སེང་ལམ་བྱས་ཏེ། དགའ་ལྡན་
རྣམས་ཀྱི་བུ་མོ་སྤྱོད། ཆགས་པ་བདེ་བའི་ཉམས་མྱོང་ནས།། རྣམ་པར་མི་རྟོག་
ས་ལ་གནས།། ས་གནས་ཡེ་ཤེས་སྐྱེ་འགྱུར་ན།། རྡོ་རྗེ་འཛིན་པའི་ས་ཐོབ་སྟེ།།
བདུད་རྩིའི་རྒྱལ་པོར་དེར་འགྱུར་རོ།། ཞེས་དང་། བམ་བརྒྱུད་ལས། བདུད་
རྩི་འདི་དག་སུ་འཐུང་བ།། ཇི་ལྟར་ལྷ་རྣམས་འཆི་མེད་ལྟར།། ཀླུ་རྣམས་ལ་ནི་
སྨན་བཞིན་ནོ།། ཤིང་རྣམས་ལ་ནི་ཆུ་བཞིན་ནོ།། མེ་ཏོག་ལ་ནི་ཟླ་བ་བཞིན།།
ལོ་ནི་ལྔ་བརྒྱ་བར་དག་ཏུ།། བཅུ་དྲུག་མདོག་ནི་གཞོན་ནུ་འདྲ།། ནད་མེད་རྟག་
ཏུ་དར་ལ་བབ།། སྟོབས་ཀྱང་གླང་པོ་ཆེ་དང་འདྲ།། མངོན་ཤེས་ལྔ་དང་ལྡན་
པར་འགྱུར།། ཅེས་དང་། བདུད་རྩི་བདེ་བ་ཆེན་པོའི་རྒྱུད་ལས། ཐུན་མོང་
རིག་འཛིན་ལུས་ཀྱི་ནད་རྣམས་འཇོམས།། ལུས་ཁམས་བདུད་རྩི་བཅུད་འཐུང་



༄༅།།བདུད་རྩི་སྨན་སྒྲུབ་ཀྱི་སྦྱོར་སྡེ་རབ་གསལ་འཆི་མེད་སྨན་མཆོག་གྲུབ་པ།
371
.
ཕུང་པོའི་ནད། སངས་རྒྱས་རང་ཞལ་མཐོང་བྱེད་དཀྱིལ་འཁོར་ལུས།། འཁོར་
འདས་དོན་སྟོན་སྐུ་ལ་རབ་ཏུ་བསྟོད།། ཅེས་དང་། ཨོ་རྒྱན་རིན་པོ་ཆེའི་ཞལ་
ནས། བདེ་གཤེགས་མ་ལུས་མཆོད་པའི་རྫས༔ བླ་མ་ཡིད་དམ་སྡུད་པའི་རྩི
མཁའ་འགྲོ་ཀུན་གྱི་སྙིང་ཁྲག་ཡིན ཟོས་པས་ཡོན་ཏན་བརྗོད་མི་ལངས
སངས་རྒྱས་སྐུ་ལྔའི་ཡོན་ཏན་ཐོབ༔ ཕྱི་ལྟར་ལུས་ཀྱི་གདོན་བགེགས་འཇོམ༔
ནང་ལྟར་ཉོན་མོངས་མ་ལུས་འདག༔ དམ་ཚིག་ཉམ་ཆག་ཐམས་ཅད་བསྐང་
གསང་བ་རང་བྱུང་ཡེ་ཤེས་རྟོགས༔ ཉན་ཐོས་རང་སངས་རྒྱས་རྣམས་
ཀྱིས༔ ཟོས་ནས་ བཅུ་ ཐོབ་ནས་ཀྱང༌ ༔ ཐེག་ཆེན་བྱང་ སེམས་ཆེན་པོར་
འགྱུར༔ བླ་མ་མཆོད་ན་བྱིན་བརླབ་འཇུག ཡི་དམ་མཆོད་ན་དངོས་གྲུབ་
སྟེར༔ བདེ་གཤེགས་མཆོད་ན་ཐུགས་རྗེ་འབྱུང་༔ མཁའ་འགྲོ་མཆོད་ན་
ལུང་ཡང་སྟོན རྣལ་འབྱོར་པའམ་སུས་ཟོས་ཀྱང་ ཕྱི་ཡི་ནད་གདོན་སྡིག་
སྒྲིབ་བྱང་༔ ནང་གི་བསྐྱེད་རིམ་ཏིང་འཛིན་གསལ༔ གསང་བ་རང་རིག་
ཆོས་སྐུར་རྟོགས༔ ཉམས་དང་ལྷག་ཆད་མ་ལུས་སྐོང་ འཆང་བས་དུས་
མིན་འཆི་བ་ཟློག༔ གདུག་པའི་དུག་ཀྱང་འཇིལ་བར་ནུས༔ བྱུགས་ པས་
ནད་གདོན་མ་ལུས་སེལ༔ བསྲེག་ན་གདོན་བགེགས་ ཐམས་ ཅད་བསྐྱོད
འདི་ཉིད་ བསྒྲུབ་ པའི་ གནས་ དེ་ ཡང་ ༔ དུར་ ཁྲོད་ བསིལ་ བའི་ཚལ་ དང་
མཚུངས༔ དཔའ་བོ་མཁའ་འགྲོ་ཐམས་ཅད་འདུས༔ ས་ཕྱོགས་བྱིན་དང་
ལྡན་པར་འགྱུར༔ ཆར་ཆུ་འབེབས་ཤིང་ལོ་ཕྱུགས་ལེགས༔ གང་བསྒྲུབ་ས་
ཡི་གནས་དེ་ནུ༔ སུ་བསྡད་མི་རྣམས་ཏིང་འཛིན་འཆར༔ ནམ་ཞིག་ཚེ་ཡི་
དུས་བྱས་ནས༔ ཕོ་མོ་བཟང་ངན་མེད་པ་རུ༔ རིག་འཛིན་དམ་པའི་ས་ལ་
གནས༔ དེ་ཕྱིར་མཆོག་གི་དམ་རྫས་སོ༔ ཞེས་སོགས་རྒྱ་ཆེར་འབྱུང་བ་དེའི་
ཕྱིར་གསང་སྔགས་ཟབ་མོའི་ཐབས་ཀྱི་ནང་ནའང་ཐབས་ཁྱད་པར་ཅན། ཚོམ་
བུ་ཚོགས་ཀྱི་སྒྲུབ་པ་ཆེན་མོ་དང་འབྲེལ་བར་བདུད་རྩི་སྨན་གྱི་སྒྲུབ་པ་བྱེད་པ་ནི་
ཕན་ཡོན་དང་བསྔགས་པའི་ཁྱད་པར་མཚུངས་པ་མེད་པ་ཡིན་པས་སྐལ་བཟང་



372
༄༅།།བདུད་རྩི་སྨན་གྱི་མདོ་ཆོག
ཤེས་རབ་ཅན་རྣམས་ཀྱིས་ཅིས་ཀྱང་ནན་ཏན་དུ་བྱས་ན། འདི་ཕྱིར་ལེགས་པའི་
དཔལ་ཡོན་ཆེན་པོ་འབྱུང་བར་ངེས་པའོ།། ཞེས་པའང་གཞུང་དང་མན་ངག་གི་
ཡིག་ཆ་རྣམས་ བསྟན་ ཏེ་མི་ཕམ་འཇམ་དཔལ་དགྱེས་པའི་རྡོ་རྗེས་ རབ་ཚེས་
ལྕགས་གླང་གྲོ་བཞིན་ཟླ་བའི་དམར་ཕྱོགས་ཀྱི་ཚེས་བརྒྱུད་ལ་ཤྲཱི་སིང་ཧར་གྲགས་
པའི་གཙུག་ལག་ཁང་དུ་རྩ་བའི་རྩོམ་ཐོ་བཀོད་པ་ལ་སླར་ཡང་གསལ་བར་བྱས་
པ་འདིས་ཀྱང་བསྟན་འགྲོའི་དོན་ཆེན་པོ་འགྲུབ་ཅིང་སེམས་ཅན་ཐམས་ཅད་
བདུད་རྩི་ཆེན་པོའི་དཀྱིལ་འཁོར་དུ་མངོན་པར་བྱང་ཆུབ་པར་གྱུར་ཅིག ཡིག་
ཆ་འདི་ཉིད་ཀྱི་ས་སྟེང་ཐམས་ཅད་དགེ་ལེགས་སུ་གྱུར་ཅིག མངྒ་ལཾ། །
ཞར་བྱུང་བདུད་རྩི་རིལ་བུ་སྒྲུབ་ཐབས་རྟ་མགྲིན་ཡང་གསང་གི་ཆ་ལག་
སྦས་པ་མིག་འབྱེད་ལས་གསུང་བ་གོ་སླར་བྲིས་པ། ནས་བཟང་འབྲས་ཕྱེ་ཞིབ་
མོ་འོ་མས་སྦྲུས་པའི་ཟན་ཟོས་ལ་སྐོམ་ན་ཆུ་གཙང་བཏུང་། ཟས་གཞན་གང་
ཡང་སྤང་ལ་དྲི་ཆེན་ཐོ་རངས་སམ་སྔ་གྲོ་བཏང༌། དེའི་རྩ་རྩེ་དངོས་ སྤང་ལ།
བར་གྱི་ཆ་དེ་སྟོན་སེར་དུས་སུ་རྡོ་ལེབ་སྟེང་དུ་ཉིང་བུས་གཏུབ་སྟེ་བཀྲམ་ལ། མ་རུལ་མ་
སུམ་པར་བསྐམ་པ་དང་། མུ་དྲ་སྔོ་བསང་མ་དང་སྦྱོར་བའི་བྱང་སེམས། སྐྱེས་
དར་མ་སྙིང་རྩལ་ཅན་གཡུལ་དུ་གྲིར་བསད་པའི་ཤ་ཆེན་རབ་ཤ་ཆེན་གྱི་དར་མ་ཀླད་
པའོ།། བུད་མེད་དར་མ་སྔོ་བསང་མ་ཆགས་པ་སྐྱེས་པའི་ཟླ་མཚན། སྐྱེས་པ་ལོ་
བརྒྱད་ལོན་པའི་དྲི་ཆུ་འདུས་པའི་ཁཎྜ་སྟེ་བདུད་རྩི་ལྔ་ལས། བྱང་སེམས་དང་
དྲི་ཆེན་ཐུར་མ་རེ། ཀླད་པ་ཐུར་མ་གཉིས། དྲི་ཆུའི་ཁཎྜ་ཐུར་མ་གཉིས་བཅས་
རྩ་བ་དང༌། དེའི་ཡན་ལག་སྐྱོབ་ ཏུ། ཉེ་ ཤིང་ ཨ་རུ་གཟེ་མ་ར་མོ་ ཤག་གིས་
བཅུད་ཀྱིས་ལེན། མཚེ་མཁན་པ་བ་སྤུ་ཤུག་འབྲུ་སོགས་དགུན་མི་སྐམ་པའི་ཚེ་
ཡི་རྗེས། ཅོང་ཞི་བྲག་ཞུན་གྱི་རྒས་ས། དེ་རྣམས་ཆ་མཉམ་བདུད་རྩི་ལྔ་དང་
སྦྱར། མར་གྱིས་འབོལ་ཙམ་བཏགས་ནས། བདུད་རྩི་སྐྱོབ་དང་བཅས་པའི་
སུམ་གཉིས་ཀྱི་ཚད་ཙམ་གྱི་མངར་གསུམ་པོ་ཆ་མཉམ་བཏང་། ཆང་གིས་རླན་
བྱ། རིལ་བུ་སྲན་འཕོས་ཙམ་དུ་དྲིལ། སྟོན་སེར་དུས་ སོགས་ གྲིབ་ སྐམ་བྱ།



༄༅།བདུད་རྩི་སྨན་སྒྲུབ་ཀྱི་སྦྱོར་སྡེ་རབ་གསལ་འཆི་མེད་སྨན་མཆོག་གྲུབ་པ། _373
ཐོད་བཟང་ནང་བླུག་དར་སྣས་ཁ་བཅད་ཐོད་པའི་ནང་དུ་རིགས་ལྔ་ཡབ་ཡུམ་
བསྐྱེད་པ་བདུད་རྩི་བྱིན་རླབས་ལྟར་དགུག་པ་བསྟིམ་མཆོད། སྦྱོར་མཚམས་
ནས་ བྱང་ སེམས་ མུ་ ཏིག་ ལྟར་ བབ་ པས་ ཐོད་ པ་ གང་ བར་ བསམ། ཨོཾ་
ཧཱུྃཧཱུྃཧི ཨཱ ཨོཾ་ཨཱ༔ ཧཱུྃ་སརྦ་པཉྩ་ཨ་མྲྀ་ཏ་ཧཱུྃ་ཧི་ཋ༔ ཞེས་ཉི་མ་གསུམ་མམ་ལྔ་
འམ་བདུན་དུ་བཟླས། མཚན་མ་བཟང་པོ་བྱུང་བ་དང༌། ཐོད་པ་ གླིང་ལྔ་
བདུད་རྩི་རིལ་བུས་བཀང༌། དྲི་ལྔ་གསེར་དང་སྦྱར་བས་དར་དམར་ལ་ཕྱག་
མཚན་ལྔ་དང་ཡིག་འབྲུ་ལྔ་བྲི། དེས་ ཁ་ བཅད་ལ་དྲིལ། དལ་བུས་མཉྫིར་
བཞག་ལ་བསྙེན་སྒྲུབ་བྱ། རྟགས་བྱུང་ནས་དངོས་གྲུབ་གནས་གསུམ་དུ་བླང༌།
ཁེབ་ཀྱིས་རིལ་བུ་དྲིལ་ཏེ་ཉིན་རེ་བཞིན་བཟའ། ཕན་ཡོན་གྲུབ་བཞི་ཡིན་ཆོས་
ཉིད་རང་བཞིན་གྱིས་གྲུབ་པ་ཆོས་ཅན་ངོ་བོས། ནུས་པ་མཐུས། བྱིན་གྱིས་རླབ་ཀྱིས་གྲུབ་པ་བཞི་དང་།
གསུམ་དང་། དྲི་ཆེན་གྱི་དུག་ནད་སེལ། དྲི་ཆུས་གག་པ། རཀྟས་གྲང་བ། ཤ་
ཆེན་གྱིས་མཛེ་ནད། བྱང་སེམས་ཀྱིས་ཚད་ནད་སེལ་ཏེ་དེ་ལྟར་ནད་ལྔ་ཞི། དྲི་
ཆེན་ཟོས་པས་ནོར་དང་ལྡན། ཤ་ཆེན་གྱིས་མཐུ་ཆེ། རཀྟས་འགྲོ་བའི་ཡིད་དུ་
འོང་། དྲི་ཆུས་སྐད་སྙན་མདངས་དང་ལྡན། བྱང་སེམས་ཀྱིས་བཀྲག་མདངས་
གསལ་ཞིང་ལེགས་ཏེ་ཐུན་མོང་གི་དགོས་པ་ལྔ་འགྲུབ་བོ།། བྱང་སེམས་ཀྱིས་ཚེ་
རིང་། དྲི་ཆེན་གྱིས་སྟོབས་དང་ལྡན། རཀྟ་ཁ་དོག་ལེགས། དྲི་ཆུས་ཚངས་
དབྱངས་ཐོབ། ཤ་ཆེན་གྱི་མཐུ་ཆེ། དེ་ཡང་ཐུན་མོང་གི་དགོས་པ་ལྔ་ཡིན་ནོ།།
དྲི་ཆེན་རྣམ་སྣང་། བྱང་སེམས་མི་བསྐྱོད་པ། ཤ་ཆེན་རིན་འབྱུང་། རཀྟ་སྣང་
མཐའ། དྲི་ཆུ་དོན་གྲུབ་སྟེ་རིགས་ལྔ་སྒྲུབ་བྱེད་ཡིན་ལ།། དེ་ཡང་གཞི་རང་བྱུང་
དུག་ལྔ་ཡིན། ལམ་ཡེ་ཤེས་ལྔ་ཡིན་ཏེ། འབྲས་བུ་རིགས་ ལྔར་ སངས་རྒྱས།
སྐྱོབ་ཀྱི་ཕན་ཡོན་ནི། བྲག་ཞུན་ལུས་གཞོན་རཀྟ་འཕེལ། སྨན་མཆོག་ཨ་རུས་
དུག་ནད་སེལ། ར་མོ་ཤག་གིས་སྒྲོལ་མ་རླུང་གི་རིག་འཛིན་ཐོབ། ཉེ་ཤིང་གིས་
ལུས་ཀྱི་ནད་སེལ་ཞིང་སྐྱེ་འཆི་བུལ་བའི་ཚེ་འགྲུབ། མར་དང་འོ་མས་ལུས་མི་
རྒས། སྤྲང་རྩིས་བཀྲག་མདང་[མདངས]མི་འགྲིབ། བུ་རམ་གྱིས་ལུས་ཀྱི་རྩ་



374
༄༅།བདུད་རྩི་སྨན་གྱི་མདོ་ཆོག
མི་སྐམ་སྟེ་ཤི་བ་རོ་དང་འདྲ་བ་ཡང་སོས། ཐབས་འདིས་འཁོར་བའི་ལམ་ནས་
བསླང་སྟེ་དུ ཁའི་ནད་ལས་ ཐར། ཅི་བསམ་འགྲུབ། བདུད་བགེགས་ལོག་
འདྲེན་མི་ཡོང་། ཡི་དམ་ལྷ་ཡི་ཞལ་མཐོང༌། མཆོག་ཐུན་དངོས་གྲུབ་ཐོབ། སྐྱེ་
ཤི་མེད་པ་རྡོ་རྗེའི་སྐུས། ཕྱི་མ་མཁའ་ལ་སྤྱོད་པར་བྱེད། ཅེས་གསུངས་སོ།
དེའི་མཚོན་ནས་གསར་རྙིང་གི་དམ་པ་སོ་སོའི་ཕྱག་བཞེས་བཞིན། བདུད་རྩི་
རིལ་བུ་དང་སྐྱེ་བདུན་རིལ་བུ་ཚེ་ཡི་རིལ་བུ་སོགས་སྒྲུབ་པའི་སྒོ་ནས་འགྲོ་བའི་
དོན་ནམ་མཁའ་དང་མཉམ་པར་མཛད་པའི་ཚུལ་རྣམས་རྒྱ་ཆེར་ཉམས་སུ་བླང་
བར་བྱའོ།། ཞེས་པའང་མི་ཕམ་པས་སོ།། མངྒ་ལཾ།།
གསང་བའི་དམ་རྫས་བདུད་རྩི་ཆེན་པོའི་ཤ་ལྔའི་ཕན་ཡོན་ནི། རྒྱུད་ལས།
ཤ་ཆེན་མཆོག་གི་དམ་ཚིག་གི། རིག་པ་འཛིན་པའི་གཙོ་བོར་འགྱུར།། གླང་
པོའི་ཤ་ཡི་དམ་ཚིག་གི། མངོན་ཤེས་ལྔ་དག་ཐོབ་པར་འགྱུར།། བ་གླང་ཤ་ཡི་
དམ་ཚིག་གི། རྡོ་རྗེ་འགུགས་པའི་མཆོག་ཏུ་འགྱུར།། རྟ་ཤ་དག་གི་དམ་ཚིག་གི།
མི་སྣང་བ་ཡི་བདག་པོར་འགྱུར།། ཁྱི་ཤ་དག་གི་དམ་ཚིག་གི། མངོན་ཤེས་ལྔ་
དང་ལྡན་པར་འགྱུར།། ཅེས་འབྱུང་ངོ༌།།



375
༄༅། ། བདེ་གཤེགས་བདུན་གྱི་དཀྱིལ་འཁོར་གྱི་
ཆོ་ག་འཆི་མེད་བདུད་རྩིའི་ཆུ་རྒྱུན་ .
ཞེས་བྱ་བ་བཞུགས་སོ།།
སྐལ་བཟང་ཐུབ་བསྟན་དབང་ཕྱུག
ཀུན་རྟག་[རྟོག】ཆུ་འཛིན་དང་བྲལ་ཆོས་སྐུའི་མཁར།། རྨད་བྱུང་མཁྱེན་
བརྩེའི་དཀྱིལ་འཁོར་ཡོངས་སུ་རྫོགས།། ཐུབ་བསྟན་འདབ་བརྒྱ་བཞད་པའི་
ཉིན་མོར་བྱེད།། སྐྱེ་དགུའི་མུན་སེལ་བླ་མ་ལྷ་ཡིས་སྐྱོངས།། རྨད་བྱུང་བྱིན་
རླབས་བདུད་རྩིའི་ཆུ་རྒྱུན་གྱིས།། ས་གསུམ་སྡུག་བསྔལ་རྒྱུད་[རྒྱུ ]བཅས་དྲུངས་
འབྱིན་པའི།། ལྷ་མཆོག་བདེ་གཤེགས་བདུན་དང་ཐུབ་དབང་གིས།། བརྩེ་བས་
རྗེས་སུ་ བཟུང་ ལ་ དངོས་གྲུབ་སྩོལ།། ཕུལ་བྱུང་བོ་ཌཱུར་ ལྷུན་ པོ་ དབང་བོའི་
གཞིས།། རྣམ་བཀྲའི་ངོ་མཚར་དཔལ་འཛིན་སྨན་གྱི་བླའི།། རྟེན་དང་བརྟེན་
པའི་དཀྱིལ་འཁོར་བྲི་སྒྲུབ་ཚུལ།། ཚད་ལྡན་མཁས་པའི་གསུང་བཞིན་ཡི་གེ་
འགོད།།
དེ་ཡང་སྙིགས་མའི་དུས་སུ་ཐུགས་རྗེ་དང་བྱིན་རླབས་གཞན་ལས་ཆེ་བ་
ལས་སྡིག་སྒྲིབ་འཇོམས་པ་ལ་མཆོག་ཏུ་བསྔགས་ཤིང༌། མཆོག་ཐུན་མོང་གི་
དངོས་གྲུབ་བདེ་བླག་ཏུ་སྩོལ་བའི་ལྷ་མཆོག་ཁྱད་པར་ཅན་བདེ་གཤེགས་བདུན་
གྱི་དཀྱིལ་འཁོར་གྱི་ཆོ་ག་ཆ་ལྡན་མཁས་པའི་གསུང་བཞིན་འགོད་པ་ལ་གསུམ།
སའི་ཆོ་ག་དང་། སྟ་གོན་གྱི་ཆོ་ག་དང་། དངོས་གཞིའི་ཆོ་གའོ།། དང་པོ་ལ། ས་བརྟག་པ། བསླང་བ།
སྦྱང་བ། བཟུང་བ། བསྲུང་ཞིང་བྱིན་གྱིས་བརླབ་པའོ། དང་པོ་ནི། གཙུག་ལག་ཁང་དང་གནས་



376
༄༅བདུད་རྩི་སྨན་གྱི་མདོ་ཆོག
ཁང་རྙིང་བ་སོགས་སུ་མི་དགོས་པའི་འདིར་མ་བཀོད། གཉིས་པ་ལ་མངོན་པ་ལ་བསླང་བ་དང་། མི་
མངོན་པ་ལ་བསླང་བ་གཉིས་ལས། ཕྱི་མ་ལ་གཞི་བདག་ལ་བསླང་བ་དང་། ས་ལྷ་ལ་བསླང་བ་གཉིས་
ལས། དང་པོ་ནི། རང་ཉིད་སྐད་ཅིག་གིས་བཅོམ་ལྡན་འདས་སྨན་གྱི་བླ་བཻ་ཌཱུརྨའི་
འོད་ཀྱི་རྒྱལ་པོ་སྐུ་མདོག་སྔོན་པོ་ཞལ་གཅིག་ཕྱག་གཉིས་པ། ཕྱག་གཡས་མཆོག་
སྦྱིན་གྱི་ཕྱག་རྒྱས་ཨ་རུ་ར་དང་། གཡོན་མཉམ་བཞག་གི་སྟེང་ན་བདུད་རྩིའི་
གང་བའི་ལྷུང་བཟེད་བསྣམས་པ། མཚན་དཔེས་སྤྲས་ཤིང་འོད་ཀྱི་དཀྱིལ་
འཁོར་གྱི་དབུས་ན་བཞུགས་པར་གྱུར་པར་བསམས་ནས། གཞི་བདག་གིས་མཆོད་
གཏོར་བྱིན་གྱིས་བརླབས་པ་ནི། ཨ་མྲྀ་ཏས་བསངས། སྭ་བྷ་ཝས་སྦྱངས། སྟོང་བའི་
ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་
དུ་ཞུ་བ་ལས་བྱུང་བའི་མཆོད་པ་དང་གཏོར་མ་རྣམས་ཕུལ་དུ་བྱུང་བའི་ལྷ་རྫས་
སུ་གྱུར། ཨོཾ་ཨཱཿ ཧཱུྃ་ལན་གསུམ་བརྗོད། རང་གི་ཐུགས་ཀའི་ཧཱུཾ་ལས་འོད་ཟེར་
འཕྲོས། གཞི་བདག་འཁོར་དང་བཅས་པ་སྤྱན་དྲངས། ཨོཾ་བྷུ་མི་བཏིས་བ་རི་
ཝཱ་ར་ཨརྒྱུ་བྲཏཱི་ཙྪ་ཧཱུཾ་སྭཱཧཱ། ནས། ཤཔྟའི་བར་གྱིས་མཆོད། ཨོཾ་ཨ་ཀཱ་རོ་མུ་ཁཾ་
སརྦ་དྷརྨཱ་ཎཾ་ཨདྱ་ནུཏྤནྣ་ཏྭཱཏྟ། ཨོཾ་ཨཱཿ ཧཱུྃ་ཕཊ་སྭཱཧཱ། ལན་གསུམ་གྱིས་གཏོར་མ་ཕུལ་
ནས།གང་དག་འདིར་གནས་ལྷ་དང་ཀླུ།། གནོད་སྦྱིན་སྲིན་པོའམ་གཞན་དག་ལ།།
ས་འདི་བདག་གིས་བསླང་བར་བགྱི། དཀྱིལ་འཁོར་དོན་དུ་ཁྱེད་ཀྱིས་སྩོལ།
ཞེས་ལན་གསུམ་བརྗོད། དཀྱིལ་འཁོར་གྱི་ལས་ཅི་བདེ་བར་གྱིས་ཤིག ཅེས་དགྱེས་
བཞིན་དུ་གནང་བ་བྱིན་ནས་རང་གནས་སུ་གཤེགས་པར་གྱུར་བར་བསམ། དེ་
ནས། ཨོཾ་བཛྲ་ཨ་མྲྀ་ཏ་བཟླས་པའི་ཡུངས་ཀར་དང་ཆུ་དང་ཐལ་བས་ས་དེར་གཏོར་ལ་བསད་དོ།།
གཉིས་པ་ས་ལྷ་ལ་བསླང་བ་ནི། དཀྱིལ་འཁོར་གང་དུ་འོང་བའི་དབུས་སུ་དྲིའི་ཐིག་ལེའི་སྟེང་དུ་མེ་
ཏོག་གི་ཚོམ་བུ་བཀོད། མཆོད་པ་བྱིན་གྱིས་རླབས་པ་ནི། ཨོཾ་འོད་དུ་ཞུ་བ་ལས་བྱུང་བའི་
ཞབས་བསིལ་ཞལ་བསིལ་མཆོད་ཡོན། མེ་ཏོག་ཅེས་སོགས་དང་། ཨོཾ་བཱ་ཧུཾ་
ཧཱུྃ། ཨོཾ་ཨཉྩ་མཱ་ནཾ་ཨཱ༔ ཧཱུྃ། ཨོཾ་ཨགྷཾ་ཨཱ༔ ཧཱུྃ། ཨོཾ་པུཥྛ་ཨཱ༔ ཧཱུྃ། ནས་ཤཔྟའི་
བར་བརྗོད་ཅིང་། ཨ་མྲྀ་ཏས་བསངས། སྭ་བྷ་ཝས་སྦྱངས། སྟོང་བའི་ངང་



༄༅།བདེ་གཤེགས་བདུན་གྱི་དཀྱིལ་འཁོར་གྱི་ཆོ་ག་འཆི་མེད་བདུད་རྩིའི་ཆུ་རྒྱུན། 377
ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་
བ་ལས་བྱུང་བའི། གཏོར་མ་ཡེ་ཤེས་ཀྱི་བདུད་རྩིའི་རྒྱུ་མཚོ་ཆེན་པོར་གྱུར། ཨོཾ་
ཨཱ༔ ཧཱུྃ། ལན་གསུམ་བརྗོད། དཀྱིལ་འཁོར་གྱི་སའི་དབུས་སུ་བཾ་ལས་བྱུང་བའི་སའི་
ལྷ་མོ་སེར་མོ་ཞལ་གཅིག་ཕྱག་གཉིས་མ། དགའ་བ་དང་ལྡན་པའི་ཐུགས་ཅན་
ཞི་བ། ན་བཟའ་དཀར་པོ་མནབས་ཤིང་རྒྱུན་ཐམས་ཅད་ཀྱིས་བརྒྱན་ལ། ལུས་
ཕྱེད་འཐོན་པ། གཡས་མི་འཇིགས་པའི་ཕྱག་རྒྱ་དང་གཡོན་གསེར་གྱི་བུམ་པ་
བསྣམས་ཤིང་པདྨའི་གདན་ལ་བཞུགས་པར་གྱུར། རང་གི་ལག་པ་གཡས་པའི་
མཐིལ་དུ་ཟླ་བའི་སྟེང་དུ་ཧཱུཾ་ཧཱུཾ་ཧཱུཾ། སོར་མོའི་རྩེ་མོས་ས་ལ་ལན་གསུམ་བསྣུན་
པའི་སྒྲ་དང་ཧཱུཾ་གི་འོད་ཟེར་གྱིས་བསྐུལ་བས་ས་གཡོས་པས་གསེབ་ནས་སའི་ལྷ་
མོ་ཡེ་ཤེས་པ་སྤྱན་དྲངས། དམ་ཚིག་པ་དང་གཉིས་སུ་མེད་པར་གྱུར། ཕྱག་རྒྱ་
དང་བཅས། ཨོཾ་བྲི་ཐི་ཝཾ་དེ་ཝཾ་བྷུ ས་བ་རི་ཝཱ་ར་བཱཧཱུྃ་པྲ་ཏིཙྪ་ཧཱུྃ་སྭཱཧཱ་དང༌།
པཱཏྱཾ་གྱི་གནས་སུ། ཨཉྩ་མ་ཎཾ། ཨརྒྱུ། པུརྗེ་སོགས་བཅུག་པས་མཆོད། ཨཀྵ་
རོ།། ལན་གསུམ་གྱིས་གཏོར་མ་ཕུལ། དེ་ནས་རྡོ་རྗེ་གསོར། དྲིལ་བུ་དཀྲོལ་བ་དང་
བཅས། སྐྱོབས་པ་སངས་རྒྱས་ཐམས་ཅད་ཀྱི།། སྤྱོད་པའི་ཚུལ་དང་ཁྱད་པར་
དང་། ས་དང་ཕ་རོལ་ཕྱིན་རྣམས་ལ།། ལྷ་མོ་ཁྱོད་ནི་དབང་དུ་གྱུར།། སྐྱོབས་
པ་ཤཱཀྱ་སེང་གེ་ཡིས།། ཇི་ལྟར་བདུད་ཀྱི་དཔུང་བཅོམ་པ།། དེ་ལྟ་བདག་གིས་
བདུད་ཀྱི་སྟོབས།།, བཅོམ་ནས་དཀྱིལ་འཁོར་བྲི་བར་བྱ། །
ཞེས་ལན་གསུམ་བརྗོད། དཀྱིལ་འཁོར་གྱི་ལས་ཇི་ལྟར་བདེ་བར་གྱིས་ཤིག་ཅེས་
གནང་བ་ཕྱིན་ནས་ནམ་མཁར་བཞུགས་པར་བསམ། གསུམ་པ་སྦྱར་བ་ལ།
རྫས་སྔགས་ཏིང་ངེ་འཛིན་གསུམ་གྱིས་ཇི་ལྟར་སྦྱང་ཚུལ་ནི། ཨོཾ་བཛྲ་ཨ་མྲྀ་ཏ་
ཀུནྜ་ལི་ཧ་ན་ཧ་ན་ཧཱུཾ་ཕཊ། བཟླས་པའི་ཡུངས་ཀར་དང་ཆུ་དང་ ཐལ་བས་
དཀྱིལ་འཁོར་གྱི་ས་ལ་གཏོར་ཞིང་སྔགས་དེ་བཟླས་པའི་འབྱུང་ལྔས་ཤར་ནས་
བརྩམས་ཏེ་བྱུགས་ལ། དྲིའི་ཆུས་བྱར་ལ་གཏོར། གཡས་ལ་གནོན་གྱི་ཕྱག་རྒྱའི་
ས་ལ་རེག་ནས། ཨོཾ་བྷུ་ཁཾ། ས་གཞི་རྙིང་བ་ཉིད་དུ་གྱུར།། ཧཱུཾ་ཡཾ་ཧཱུཾ། ས་གཞི་རྡོ་



378
༄༅།བདུད་རྩི་སྨན་གྱི་མདོ་ཆོག།
རྗེའི་རང་བཞིན་དུ་གྱུར། ༀ་མེ་དཱི་ནི་བཛྲ་བྷ་བ་བཛྲ་བྷ་ནདྷ་ཧཱུཾ། ས་གཞི་རྡོ་
རྗེའི་རང་བཞིན་དུ་བཅིངས་ཏེ་བརྟན་པར་གྱུར། ཨོཾ་ཧ་ན་ཧ་ན་བཛྲ་ཀྲོ་དྷ་ཧཱུྃ་
ཕཊ། རྡོ་རྗེ་ཁྲོ་བོས་བགེགས་རྣམས་བཅོམ་པར་གྱུར། ཨོཾ་ཨཱ༔ ཧཱུྃ་ཤོདྷ་ཡ་ཤོདྷ་
ཡ། རཀྵ་རཀྵ་ཧཱུྃ་ཧཱུྃ་ཕཊ། རྡོ་རྗེ་གསུམ་གྱིས་སའི་ཉེས་སྐྱོན་སྦྱང་ཞིང་བསྲུང་
བར་ གྱུར། དེ་ནས། སྔར་ནམ་ མཁར་ བཏེག་ པའི་ སའི་ ལྷ་ མོ་ སྤྱན་ དྲངས།
མདུན་དུ་སའི་དབུས་སུ་བཞུགས་པར་གྱུར་བར་བསམ་ལ། ཨོཾ་སྲི་ཐཾ་ཝཱི་དེ་ཝཱི་
བྱས་སི་བ་རི་ཝཱ་ར་ཨརྒྱུ་པྲ་ཏིཙྪ་ཧཱུྃ་སྭཱཧཱ། ཨོཾ་བྲི་ཐི་ཝི་དེ་ཝཱི་བྷྱཿ ས་པ་རི་ཝཱ་རབཱ་ཧུཾ་
སོགས་ཀྱིས་མཆོད་ཅིང་སྔར་ལྟར་གཏོར་མ་ཕུལ། སའི་ལྷ་མོ་དགྱེས་བཞིན་དུ་དེ་
ཉིད་དུ་ཐིམ་ལས་བྱིན་གྱིས་བརླབ་པར་གྱུར་བར་བསམས་ནས་པད་ཀོར་བྱས་ལ།
ཨོཾ་ཨཱ༔ ཧཱུྃ་དང་ཡིག་བརྒྱ་བཟླའོ།། དེ་ནས། ས་ལ་སོགས་པ་སྣ་ཚོགས་པའི་ཆོས་
ཐམས་ཅད་སྟོང་བ་ཉིད་དང་རོ་གཅིག་ཏུ་གྱུར་པར་མོས། འདི་ནི་བླ་ན་མེད་
པའི་དག་པས་སྦྱང་བ་ཞེས་སྦྱང་བ་གཞན་ལས་གལ་ཆེ་བར་གསུངས། །
བཞི་པ་ལ་གཉིས། ལྷའི་རྣལ་འབྱོར་བྱས་ ནས་ གསོལ་ བ་ གདབ་ ཅིང་
དཀྱིལ་འཁོར་འདེགས་ པ་དང་། ལངས་ཏེ་ང་རྒྱལ་བཟུང་ནས་བགེགས་ལ་
བཀའ་བསྒོ་བའོ།།
དང་པོ་ནི། དཀྱིལ་འཁོར་གྱིས་གཞིར་མེ་ཏོག་བཀྲམ་པའི་དབུས་སུ་ཁ་
ཤར་དུ་ཕྱོགས་པར་འདུག་སྟེ། བདག་བསྐྱེད་བཟླས་པ་ལ་ཐུག་གི་བར་རྫོགས་
པར་བཏང༌། རང་གི་ཐུགས་ཀའི་ཧཱུྃ་གི་འོད་ཟེར་ གྱིས་ རྒྱལ་བ་སྲས་བཅས་
ཐམས་ཅད་བསྒོམས་པ་དང་འདྲ་བའི་དཀྱིལ་འཁོར་བའི་རྣམ་པར་མདུན་གྱི་
ནམ་མཁར་སྤྱན་དྲངས། ཨོཾ་སརྦ་ཏ་ཐཱ་ག་ཏ་ཨརྒྱུ་ནས་ཤཔྟའི་བར་གྱིས་མཆོད།
བདག་ཉིད་ཀྱི་ལྕེ་ཧཱུྃ་ལས་བྱུང་བའི་རྡོ་རྗེར་གྱུར་བར་བསམ་ལ། ལག་པ་གཡས་
པས་སྤོས་བཟུང་ནས། མ་ལུས་ཕྱོགས་ན་བཞུགས་པ་ཡི།། སངས་རྒྱས་རྣམས་
ནི་བདག་ལ་དགོངས།། བདག་ནི་རྣམ་སྣང་རྡོ་རྗེ་ཡིས།། འདིར་ནི་དཀྱིལ་
འཁོར་བྲི་བར་གྱི།། སངས་རྒྱས་ལ་སོགས་ཀུན་བྱོན་འཚལ།། དངོས་གྲུབ་འདི་



ir
is
it
a
༄༅།བདེ་གཤེགས་བདུན་གྱི་དཀྱིལ་འཁོར་གྱི་ཆོ་ག་འཆི་མེད་བདུད་རྩིའི་ཆུ་རྒྱུན། 379
ནི་ཡང་དག་སྩོལ།། ཞེས་ལན་གསུམ་བརྗོད། ཨོཾ་སརྦ་ཏ་ཐཱ་ག་ཏ་ས་པ་རི་ཝཱ་ར་
ཨནྡྷཾ་ཤཔྟའི་བར་གྱིས་མཆོད། མཚན་ལེགས་རིན་ཆེན་གསེར་བཟང་མྱ་ངན་
མེད།། ཅེས་སོགས་ཤོ་ལོ་ཀ་གཅིག་གིས་བསྟོད། དེ་ནས་སྒོ་བཞིའི་སློབ་མ་ཡོད་
ན་ཐུན་མོང་དུ། ས་གཞི་སྤོས་ཀྱིས། ཞེས་སོགས་ཀྱིས་བླ་མ་ལ་མཎྜལ་ཕུལ།
ཤར་གྱི་སློབ་མས། རང་ཉིད་རྣམ་སྣང་དཀར་པོ་ཞལ་གཅིག་ཕྱག་གཉིས་བྱང་
ཆུབ་མཆོག་གི་ཕྱག་རྒྱ་ཅན་དུ་གྱུར་པས། ནམ་མཁར་གནས་པའི་དེ་བཞིན་
གཤེགས་པ་རྣམས་དང་ལྷན་ཅིག་ཏུ་གསོལ་བ་ནི། དེ་བཞིན་གཤེགས་པ་ཀུན་ཞི་
བ།། དེ་ བཞིན་ གཤེགས་ པ་ ཀུན་ གྱི་ གནས།། ཆོས་ ཀུན་ བདག་ མེད་ པ་ ཡི་
མཆོག ། དཀྱིལ་འཁོར་དམ་པ་བཤད་དུ་གསོལ།། ཞེས་བརྗོད། ལྷོའི་སློབ་
མས། རང་ཉིད་རིན་འབྱུང་སེར་པོ་ཞལ་གཅིག་ཕྱག་གཉིས་མཆོག་སྦྱིན་མཉམ་
གཞག་གི་ཕྱག་རྒྱ་ཅན་དུ་གྱུར་པས་ནམ་མཁར་གནས་པའི་དེ་བཞིན་གཤེགས་པ་
རྣམས་དང་ལྷན་ཅིག་ཏུ་གསོལ་བ་ནི། མཚན་ཉིད་ཐམས་ཅད་ཡང་དག་རྫོགས།།
མཚན་ཉིད་མིན་ པ་ ཐམས་ ཅད་ སྤངས།། ཀུན་ ཏུ་ བཟང་ པོ་ སྐུ་ཡི་ མཆོག །
དཀྱིལ་འཁོར་དམ་པ་བཤད་དུ་གསོ༎ ཞེས་བརྗོད། ནུབ་ཀྱི་སློབ་མས། རང་
ཉིད་འོད་དཔག་མེད་དམར་པོ་ཞལ་གཅིག་ཕྱག་གཉིས་མཉམ་གཞག་གི་ཕྱག་རྒྱ་
ཅན་དུ་གྱུར་པས་ནམ་མཁར་གནས་པའི་དེ་བཞིན་གཤེགས་པ་རྣམས་དང་ལྷན་
ཅིག་ཏུ་གསོལ་བ་ནི།། ཞི་བའི་ཆོས་མཆོག་ལས་བྱུང་བ། ཡེ་ཤེས་སྤྱོད་པ་རྣམ་
སྦྱོང་མཛད།། ཀུན་ ཏུ་ བཟང་ པོ་ གསུང་གི་མཆོག ། དཀྱིལ་འཁོར་དམ་ པ་
བཤད་དུ་གསོལ།། ཞེས་བརྗོད། བྱང་གི་སློབ་མས། རང་ཉིད་དོན་གྲུབ་ལྗང་
ཁུ་ཞལ་གཅིག་ཕྱག་གཉིས་སྐྱབས་སྦྱིན་མཉམ་གཞག་གི་ཕྱག་རྒྱ་ཅན་དུ་གྱུར་པས་
ནམ་མཁར་གནས་པའི་དེ་བཞིན་གཤེགས་པ་རྣམས་དང་ལྷན་ཅིག་ཏུ་གསོལ་བ་
ནི། སེམས་ཅན་ཀུན་གྱི་སེམས་ཆེན་པོ།། རང་བཞིན་དག་ཅིང་དྲི་མ་མེད།
ཀུན་བཟང་ཐུགས་མཆོག་ཁ་ལོ་སྒྱུར།། དཀྱིལ་འཁོར་དམ་པ་བཤད་དུ་གསོལ།།
ཞེས་བརྗོད། དེ་ནས་སློབ་དཔོན་གྱིས་རྡོ་རྗེ་ཁུ་ཚུར་གཉིས་ཀྱི་མཛུབ་མོ་གཉིས་



380
༄༅།བདུད་རྩི་སྨན་གྱི་མདོ་ཆོག
བརྐྱངས་ལ་རྩེ་མོ་སྦྱར་བ་འོག་ཏུ་ཕྱོགས་པས་སྤྱི་བོར་བཟུང་སྟེ། ཧཱུཾ་བཛྲ་ཨུ་ཏ་
ཏི། ཞེས་བརྗོད་ནས། བསྒོམས་པའི་དཀྱིལ་འཁོར་སྟེང་གི་ནམ་མཁའ་ལ་
བཞུགས་པར་གྱུར། ཅེས་དཀྱིལ་འཁོར་ནམ་མཁའ་ལ་བཏེག་གོ །
གཉིས་པ་ནི། སློབ་དཔོན་ལངས་ཏེ་ཁ་ཤར་དུ་ཕྱོགས་པས་མཉམ་པའི་
རྐང་སྟབས་བྱས་ལ་མགོ་བོར་ཐལ་མོ་སྦྱར་ཏེ། ཨོཾ་བྲན་མ་མི་སརྦ་ཏ་ཐཱ་ག་ཏ་ན།
ཞེས་བརྗོད་པས་དེ་བཞིན་གཤེགས་པ་རྣམས་ལ་ཕྱག་བྱ། དེ་ནས་སེམས་ཅན་མ་
རིག་པའི་མུན་པས་བསྒྲིབས་ཤིང་བདུད་ཀྱི་དབང་དུ་སོང་བ་རྣམས་ཀྱི་བདུད་
བསལ་བའི་ཕྱིར་རང་གཙོ་བོ་ལས་ཕྱེ་བའི་ཁྲོ་བོ་ཧཱུྃ་མཛད་སྔོན་པོ་ཞལ་གཅིག་
ཕྱག་གཉིས་ཀྱིས་རྡོ་རྗེ་དང་དྲིལ་བུ་ཐུགས་ཀར་བསྣོལ་ནས་འཛིན་པ། རིན་པོ་
ཆེ་དང་ཀླུ་ཆེན་པོ་བརྒྱད་ཀྱིས་བརྒྱན་པ། སྟག་གིས་པགས་པའི་ཤམ་ཐབས་ཅན།།
སྤྱན་གསུམ་མེ་ལྟར་འབར་ཞིང་མཆེ་བ་གཙིགས་པ། ཧཱུྃ་གི་སྒྲ་སྒྲོགས་པ་ཁྲོ་བོའི་
ཉམས་ཐམས་ཅད་ཡོངས་སུ་རྫོགས་པར་གྱུར་པའི་མིག་གཡས་པ་མ་ལས་ཉི་མ་
དང༌། གཡོན་པ་ཊ་ལས་ཟླ་བ། མིག་འབྲས་ཧཱུྃ་ལས་དུས་མཐའི་མེ་ལྟར་འབར་
བའི་རྡོ་རྗེའི་ལྟ་བས་ཕྱོགས་ཐམས་ཅད་དུ་འགྲོ་བ་རྣམས་ལ་བལྟས་པས་བགེགས་
དང་བྲལ་བར་གྱུར་པར་བསམ་ལ། རྡོ་རྗེ་ལྟ་བས་ཕྱོགས་ཐམས་ཅད་དུ་བལྟ།
དེ་ནས། ང་ནི་རང་ཉིད་རྡོ་རྗེ་ཅན།། རྡོ་རྗེ་སེམས་དཔའ་རང་ཉིད་དང༌།། ང་
ནི་སངས་རྒྱས་རྒྱལ་པོ་ཆེ།། ང་ནི་སྟོབས་ཆེན་རྡོ་རྗེ་ཅན།། ང་ནི་རྣལ་འབྱོར་
དབང་ཕྱུག་རྒྱལ།། ཕྱག་ན་རྡོ་རྗེ་བརྟན་པ་ང་།། ང་ནི་བདག་པོ་རྡོ་རྗེ་ཆེ། བྱིན་
གྱིས་བརླབ་པ་མི་འདོར་རོ།། ཞེས་བརྗོད་ནས་ང་རྒྱལ་བཟུང༌། དེ་ནས། རྐང་
མཐིལ་གཉིས་སུ་ཧཱུཾ་ཧཱུཾ་ལས་བྱུང་བའི་རྡོ་རྗེ་འབར་བ་རེ་རེ་ཧཱུྃ། ཞེས་བརྗོད་ཅིང་
འགྱིང་བ་དང་བཅས་རྡོ་རྗེ་གསོར། དྲིལ་བུ་དཀྲོལ་ཞིང་། སྒོའི་སློབ་མ་དང༌
ལྷན་ཅིག་ཏུ་དཀྱིལ་འཁོར་ལ་སྐོར་བ་གཅིག་བྱས་ཏེ། དབང་ལྡན་ནས་ཁ་ནང་
དུ་ཕྱོགས་ཏེ། ལུས་ངག་སེམས་ལ་གནས་པ་ཡི།། བགེགས་ཀྱི་ཚོགས་ཀུན་ཡང་
དག་ཉོན།། ད་ནི་དཔལ་ལྡན་རྡོ་རྗེ་འཆང་།། བཀའ་ཡི་འཁོར་ལོ་སྦྱོར་བའོ།།



༄༅།བདེ་གཤེགས་བདུན་གྱི་དཀྱིལ་འཁོར་གྱི་ཆོ་ག་འཆི་མེད་བདུད་རྩིའི་ཆུ་རྒྱུན། 381
རྡོ་རྗེ་འབར་བའི་གཟུགས་ཀྱིས་ནི།། ལུས་གསུམ་ལས་བྱུང་དོགས་བྱ་སྟེ། གལ་
ཏེ་ཁ་ཅིག་བདག་ལས་འདའ།། འདིར་ནི་འཇིག་འགྱུར་གཞན་དུ་མིན།། ཞེས་
ལན་གསུམ་བརྗོད། སུམྦྷ་ནི་བཟླ། གུ་གུལ་གྱིས་བདུག ཡུངས་ཀར་གྱིས་
བྲབས། རོལ་མོས་ཚམ་རྔམས་བྱ།། དཀྱིལ་འཁོར་གྱི་ས་གཞི་ཡང་དབང་ཆེན་
གྱི་གཏིང་གི་བར་དུ་ཧཱུྃ་ལས་བྱུང་བའི་རྡོ་རྗེའི་རང་བཞིན་ཅན་དུ་གྱུར་བར་
བསམ་ལ་བྱིན་གྱིས་བརླབ་བོ།།
ལྔ་པ་ནི། འགྲོ་བ་རྣམས་རྡོ་རྗེ་འཆང་གི་གོ་འཕང་ལ་འགོད་པའི་ཕྱིར་
བགེགས་བསྐྲད་པར་བྱའོ།། སྙམ་དུ་སེམས་བསྐྱེད་ཅིང༌། སྟོང་ཉིད་བསྒོམ།
སྟོང་བའི་ངང་ལས་སྐད་ཅིག་གིས་རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་
ལས་སྣ་ཚོགས་རྡོ་རྗེའི་ལྟེ་བར་ཧཱུྃ་གིས་མཚན་པའི་འོད་ཟེར་ལས་བྱུང་བའི་རྡོ་རྗེ་
འབར་བ་སྤྲོས་པས་ཕྱོགས་མཚམས་མེད་པར་དུམ་བུ་གཅིག་ཏུ་གྱུར་པའི་རྡོ་རྗེའི་
རྭ་བ་དང༌། སྟེང་དུ་རྡོ་རྗེའི་གུར་དང༌། དེའི་འོག་རྭ་བའི་སྟེང་དུ་རྡོ་རྗེའི་བླ་བྲེ་
དང་། ཕྱི་རོལ་ཏུ་མདའི་དྲ་བ་དང་། འོག་གི་ས་གཞི་ཡང་འབར་ཞིང་བཟོད་
པར་དཀའ་བའི་སྣ་ཚོགས་རྡོ་རྗེའི་རང་བཞིན་དུ་གྱུར་པར་མོས། དེ་ནས་ཕུར་
གདབ་བྱ་བ་ལ་ཕུར་བུ་ཚད་ལྡན་ལྔའམ་བཞི་དྲིས་བྱུག མེ་ཏོག་ཕྲེང་བ་བཅིང༌།
ཚོན་སྐུད་སྣ་ལྔས་བཀྲིས་ཏེ་སྣོད་གཙང་མར་བཞག་ལ། བཛྲ་ཨ་མྲྀ་ཏས་བསང་།
ཨོཾ་བྷཱུནྱ་ཏཱ་ཛྙཱ་ན་བཛྲ་སྭ་བྷ་ཝ་ཨཱཏྨ་ཀོཉ་ཧཾ། ཕུར་བུ་རྣམས་སྟོང་བ་ཉིད་དུ་གྱུར།
སྟོང་བའི་ངང་ལས་ཕུར་བུ་རྣམས་སྟོང་ཁྲོ་བོ་བདུད་རྩི་འཁྱིལ་བ་སྐུ་མདོག་ལྗང་
སྔོན་ཞལ་གཅིག་ཕྱག་གཉིས་ཀྱི་གཡས་སྣ་ཚོགས་རྡོ་རྗེ་འཕྱར་ཞིང་། གཡོན་
ཐུགས་ཀར་སྡིགས་མཛུབ་མཛད་པ། ཁྲོ་བོའི་རྒྱན་རྣམས་ཀྱིས་བརྒྱན་པ། ལྟེ་བ་
མན་ཆད་མདུང་རྩེ་གཅིག་པའི་དབྱིབས་ཅན་གྱི་ཕུར་བུ་མེ་དཔུང་རབ་ཏུ་འབར་
བ་རྣམས་སུ་གྱུར་བར་བསམ། དེ་ནས་ཐོ་བ། ཨ་མྲྀ་ཏས་བསང་། སྭ་བྷ་ཝས་
སྦྱངས། སྟོང་བའི་ངང་ལས་རྡོ་རྗེའི་ ཐོ་བ་མེ་རབ་ཏུ་འབར་བར་གྱུར་ པར་
བསམ། དེ་ནས་ལངས་ལ་དཀྱིལ་འཁོར་ གྱི་ དབང་ ལྡན་ ཕྱོགས་ སུ་ ཕྱིན་ ཏེ།



382
༄༅།བདུད་རྩི་སྨན་གྱི་མདོ་ཆོག
གཡོན་ཕུར་བུ་དང་གཡས་ཐོ་བ་ཐོག་སྟེ། རང་ཉིད་ཁྲོ་བོ་ཧཱུྃ་མཛད་དུ་གསལ་
བའི་ཐུགས་ཀའི་ས་བོན་ལས་འོད་ཟེར་འཕྲོས། བགེགས་ཐམས་ཅད་བཀུག་སྟེ་
དཀྱིལ་འཁོར་གྱི་ཕྱིའི་དབང་ལྡན་སོགས་སུ་ཧཱུཾ་རིང་བོ་ལས་གྲུབ་པའི་ཁྲོན་པ་
འབྲུབ་ཁུང་གི་རྣམ་པ་ཅན་རྣམས་སུ་བཅུག་པའི་མགོ་བོར་ཕུར་བུ་བཏབ་པར་
གྱུར་བར་བསམས་ནས། ཨོཾ་བཛྲ་ཀཱི་ལི་ཀཱི་ལ་ཡ་སརྦ་བི་གྷཱན་ཧཱུྃ། ཞེས་པའམ།
ཨོཾ་གྷ་གྷ་གྷ་ཏ་ཡ་སོགས་གང་རུང་གིས་ཕུར་བུ་འདེབས་ཤིང་། ཨོཾ་བཛྲ་མུད་ག་ར་
ཨ་ཀོ་ཊ་ ཨ་ཧཱུྃ་ཕཊ། ཞེས་བརྗོད་ནས་ཐོ་བས་ཕུར་བུ་རྣམས་ཀྱི་མགོ་བོ་ནས་
བརྡུང༌། བགེགས་རྣམས་ཀྱི་སྤྱི་བོ་ནས་རྐང་མཐིལ་གྱི་བར་དུ་ཕུར་བུ་བཏབ་
བས་ལུས་ངག་ཡིད་གསུམ་གཡོ་འགུལ་མེད་ཅིང་། ཡིད་དེ་བཞིན་ཀྱི་ངང་དུ་རོ་
གཅིག་ཏུ་གྱུར། བགེགས་ལྷག་མ་རྣམས་རྒྱང་རིང་དུ་བྲོས་པ་དང༌། སྟེང་འོག་
དང་ཕྱོགས་སུ་ཁོར་ཡུག་ཆེན་པོའི་བར་དུ་འགྲོ་བ་རྣམས་རྣམ་པ་ཐམས་ཅད་དུ་
བགེགས་དང་བྲལ་བར་གྱུར་པར་བསམ། དེ་ཡང་ཕུར་བུ་བཞི་བྱེད་ན་དབང་
ལྡན་ནས་མཚམས་བཞིར་འདེབས་ཤིང་། ལྔ་བྱེད་ན། དང་པོར་དཀྱིལ་འཁོར་
གྱི་དབུས་སུ་འདེབས་སྟངས་བྱས་ལ་དངོས་སུ་དབང་ལྡན་ཕུར་བུའི་འཁྲིས་སུ་
འདེབས་པར་རྗེ་ཐམས་ཅད་མཁྱེན་པས་གསུངས་སོ།། དཀྱིལ་འཁོར་གྱི་ལས་མ་
ཟིན་བར་དུ་ཐུན་སོ་སོ་ལ་ཕུར་བུའི་མཆོད་པ་ཉིན་རེ་བཞིན་བྱ་བ་དང༌། ཕུར་བུ་
དངོས་སུ་མེད་ན་བསྒོམས་པས་ཀྱང་རུང་བར་གསུངས། དེ་ནས་ལག་པ་གན་
རྐྱལ་དུ་གནས་པ་བསྒྱུར་ནས། ཨོཾ་བཛྲ་ཨཱཿ ཧཱུྃ། ཞེས་བརྗོད་ཅིང་ས་ལ་བསྣུན་
ཏེ། ས་རྡོ་རྗེའི་རང་བཞིན་དུ་གྱུར་པར་མོས་པར་བྱའོ།། །
གཉིས་པ་སྟ་གོན་ལ་ལྔ། ས་ལྷ་དང་ལྷ་སྟ་གོན། བུམ་པ་སྟ་གོན། ལྷ་ལ་
གསོལ་བ་གདབ་པ། སློབ་མ་སྟ་གོན་ནོ།།
དང་པོ་ནི། རང་ ཉིད་ ཤར་ནས་དཀྱིལ་འཁོར་ལ་ཕྱོགས་ པར་འདུག་
དཀྱིལ་འཁོར་གྱི་དབུས་སུ་དྲིའི་ཐིག་ལེ་དང་མེ་ཏོག་གི་ཚོམ་བུ་བཀོད། ས་ལྷའི་
མཆོད་གཏོར་བྱིན་གྱིས་བརླབ། དཀྱིལ་འཁོར་གྱི་དབུས་སུ་པཾ་ལས་སའི་ལྷ་མོ་



༄༅།བདེ་གཤེགས་བདུན་གྱི་དཀྱིལ་འཁོར་གྱི་ཆོ་ག་འཆི་མེད་བདུད་རྩིའི་ཆུ་རྒྱུན། 383
ཞེས་པ་ནས། བཅོམ་ནས་དཀྱིལ་འཁོར་བྲི་བར་བྱ། ཞེས་ལན་གསུམ་བརྗོད་པའི་
བར་སྔངས་བསླང་གི་སྐབས་ལྟར་བྱས་རྗེས། དཀྱིལ་འཁོར་གྱི་ལས་ལྟར་བདེ་
བར་གྱིས་ཤིག་ཅེས་གནང་བ་བྱིན་ནས་དེ་ཉིད་དུ་ཐིམ་པར་གྱུར་པར་བ་མ།
དེ་ནས་ལག་པ་གཉིས་རྡོ་རྗེ་ནང་བསྡམས་བྱས་པ་དེས་ས་མནན་ལ། ཨོ་བཛྲ་བྷ་
ཝ་ཧཱུཾ། ཞེས་ལན་གསུམ་བརྗོད། རྡོ་རྗེ་བསྡམས་པ་ལས་བྱུང་བའི་ཧཱུཾ་ཡིག་འོད་ཟེར་
འབར་བ་འཕྲོས་པས་དབང་ཆེན་གསེར་གྱི་ས་གཞི་ལ་ཐུག་གི་བར་རྡོ་རྗེར་བྱས་
པར་གྱུར་པར་བསམ་པ། མོ་བཛྲ་དྲི་ཌྷ་ཏིཥཱ་ཞེས་ལན་གསུམ་བརྗོད་ཅིང་བྱིན་
གྱིས་བརླབ་བོ།།
གཉིས་པ་ལ་གཉིས། ལྷ་གནས་ངེས་པའི་ཕྱིར་ཐིག་གདབ་པ་དང་། དེ་
ནས་ལྷ་སྟ་གོན་དངོས་བྱ་བའོ།། །
དང་པོ་ནི། རིང་ཐུང་དང་ཕྲ་སྦོམ་སོགས་ཀྱི་སྐྱོན་དང་བྲལ་བ་མཚན་ཉིད་
དང་ལྡན་པའི་ལས་ཐིག་བདུད་རྩི་ལྔ་དང་། བ་བྱུང་ལྔས་བྱུགས་ཏེ་སྣོད་གཙང་
མར་བཞག ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ། ཨོཾ་སྭ་བྷ་ཝ་ཤུདྷ སརྦ་
དྷ་མཿ སྭ་བྷ་ཝ་ཤུདྷོ་ཉ་ཏཾ། ཐིག་སྐུད་སྟོང་བ་ཉིད་དུ་གྱུར། སྟོང་བའི་ངང་ལས་
པདྨ་དང་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ལས་སྣ་ཚོགས་རྡོ་རྗེ་ལྟེ་བ་ལ་ཧཱུཾ་གིས་
མཚན་པ། དེ་ཡོངས་སུ་གྱུར་བ་ལས་ཁྲོ་བོ་བདུད་རྩི་འཁྱིལ་བ་སྐུ་མདོག་ལྗང་
སྔོན་ཞལ་གཅིག་ཕྱག་གཉིས་ཀྱི་གཡས་སྣ་ཚོགས་རྡོ་རྗེ་འཕྱུར་ ཞིག གཡོན་
ཐུགས་ཀར་ སྡིགས་མཛུབ་ མཛད་ པ། ཁྲོ་བོའི་རྒྱན་དང་ ཉམས་ ཐམས་ ཅད་
ཡོངས་སུ་རྫོགས་པར་གྱུར་པའི་སྤྱི་བོར་ཨོཾ་དཀར་པོ། མགྲིན་པར་ཨཱ༔ དམར་པོ།
ཐུགས་ཀར་ཧཱུཾ་སྔོན་པོས་མཚན་པར་གྱུར། ཐུགས་ཀའི་ཧཱུྃ་ལས་འོད་ཟེར་འཕྲོས།
རང་འདྲའི་ཡེ་ཤེས་པ་སྤྱན་དྲངས། ཛ༔ཧཱུྃ་ཁཾ་ཧོ༔ གཉིས་སུ་མེད་པར་གྱུར་པར་
བསམ། ཐིག་སྐུད་ཀྱི་མཆོད་པ་བྱིན་གྱིས་བརླབ་ནས་ ཨོཾ་བཛྲ་མཧཱ་ཀྲོ་དྷ་རཱ་ཛ་ཨརྒྱུ་ནས་
ཤཔྟའི་བར་གྱིས་མཆོད། ཧཱུཾ་འཇིགས་པའི་ཧཱུཾ་སྒྲ་ངེས་སྒྲོགས་ཤིང་།། བགེགས་
རྣམས་མ་ལུས་འཇོམས་མཛད་པ། དངོས་གྲུབ་ཐམས་ ཅད་སྩོལ་ བའི་ ལྷ།།



384
༄༅།།བདུད་རྩི་སྨན་གྱི་མདོ་ཆོག
བགེགས་ཀྱི་དགྲ་ལ་ཕྱག་འཚལ་བསྟོད།། ཅེས་པས་བསྟོད་ལག་པས་ཐིག་སྐུད་ལ་རེག་ཅིང་།
ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ། ཅེས་བཟླས་ཏེ་བསྲུང་། སྔགས་དེ་ཉིད་
བཟླས་པའི་བདུད་རྩི་ལྔའི་ཆུ་དང་། ཡུངས་ཀར་དང་། དྲིའི་ཆུས་གཏོར་ལ་རྡོ་
རྗེ་དང་བཅས་པས་ལག་པ་གཡས་པས་རེག་སྟེ། ཨོཾ་བཛྲ་ས་མ་ཡ་སཱུ་ཏྲ་མ་ཏི་ཀྲ་
མ་ཧཱུྃ། ཞེས་བཟླས་ནས། ཨོཾ་ཨཱ༔ ཧཱུྃ། ལན་བརྒྱ་རྩ་བརྒྱད་བཟླས་ཏེ་ཐིག་སྐུད་
ལྷག་གནས་བྱའོ།། དེ་ནས་དཀྱིལ་འཁོར་གྱི་ས་ལ་བུམ་པའི་ཆུས་བསང་གཏོར་
བྱ་ཞིང་། ཨོཾ་སརྦ་སཾ་ཤོ་དྷ་ནི་ཧཱུཾ་ཕཊ། ཅེས་བརྗོད་ནས། དཀྱིལ་འཁོར་གྱི་ས་ལ་
དྲིས་བྱུགས། ཕྱི་རོལ་ཏུ་མེ་ཏོག་བཀྲམ། ནམ་མཁར་གནས་པའི་ཡེ་ཤེས་ཀྱི་
དཀྱིལ་འཁོར་མངོན་སུམ་དུ་གྱུར་བར་བསམ་ལ། ཨོཾ་སརྦ་ཏ་ཐཱ་ག་ཏ་ས་བ་རི་ཝཱ་
ར་ཨརྒྱུ་ནས་ཤཔྟའི་བར་གྱིས་མཆོད། མཚན་ལེགས་རིན་ཆེན་གསེར་བཟང་མྱ་
ངན་མེད། ཅེས་སོགས་ཤོ་ལོ་ཀ་གཅིག་གིས་བསྟོད། དེ་ནས། ཤར་སོགས་ཕྱོགས་ཀྱི་
ཐིག་ལེའི་སྟེང་ཞེས་སོགས་སྤྱི་ལྟར་ཐིག་གདབ་པ་ལ། རང་སྨན་གྱི་བླ་དང་སློབ་
མ་སྐད་ཅིག་གིས་བདུད་རྩི་འཁྱིལ་བར་གྱུར་པའི་མིག་གཉིས་ཛ་ཛ་ལས་ཉི་མ་
དང་། ཟླ་བ་འོད་ཟེར་སེར་པོ་ཅན་དུ་གྱུར་བར་བསྒོམས་ལ། སློབ་དཔོན་གྱི།
ཛྫཛྫཛྫ ཞེས་བརྗོད་དེ་ཐིག་སྐུད་ཀྱི་སྣེ་མོ་སློབ་མ་ལ་གཏད། དེས་ཀྱང་
སྔགས་དེ་བརྗོད་ནས། གཉིས་ཀའི་ལག་པ་གཡོན་པའི་རྡོ་རྗེ་ཁུ་ཚུར་གྱིས་ལྟེ་
བར་བཟུང་ལ། ཤར་ལ་སོགས་པའི་ཕྱོགས་ཐམས་ཅད་བློས་བཏགས་པ་ཙམ་
ལས་རང་བཞིན་མེད་པར་མཉམ་པ་ཉིད་དོ།། སྙམ་དུ་མོས་ནས་བླ་མས་རྐང་བ་
གཡོན་པ་སྐྱིལ་ཀྲུང་དང་། གཡས་པ་ས་ལ་བཙུགས་ཏེ་བསྡད། སློབ་མ་དེ་ལས་
ལྡོག་ནས་ཤར་དུ་གནས་པས་ཚངས་ཐིག་དང་པོ་གདབ། རྐང་མཐིལ་གཉིས་སུ་
ཧཱུྃ་ཧཱུྃ་ལས་རྡོ་རྗེ་འབར་བ་རེ་རེ། ཞེས་བརྗོད་དེ་གཡས་སྐོར་གྱིས་སོང་སྟེ་བླ་མ་ལྷོ་
དང༌། སློབ་མ་བྱང་དུ་གནས་པས་ལྷོ་བྱང་གི་ཚངས་ཐིག་གདབ། ཇི་བཞིན་དུ་
བླ་མ་མེ་དང་སློབ་མ་རླུང་དུ་གནས་པས་ཟུར་ཐིག་དང་པོ། དེ་ནས་གཡས་སྐོར་
གྱིས་བླ་མ་བདེན་བྲལ་དང་སློབ་མ་དབང་ལྡན་དུ་གནས་པས་ཟུར་ཐིག་གཉིས་པ་



༄༅།བདེ་གཤེགས་བདུན་གྱི་དཀྱིལ་འཁོར་གྱི་ཆོ་ག་འཆི་མེད་བདུད་རྩིའི་ཆུ་རྒྱུན། 385
གདབ། དེ་ནས་བླ་མ་ཤར་ལྷོ་དང་། སློབ་མ་བྱང་ཤར་དུ་གནས་པོས་ཤར་གྱི་རྩ་
ཐིག བླ་མ་ནུབ་བྱང་དང་། སློབ་མ་ལྷོ་ནུབ་ཏུ་གནས་པས་ནུབ་ཀྱི་རྩ་ཐིག བླ་
མ་དེ་ཉིད་དང་སློབ་མ་བྱང་ཤར་དུ་གནས་པས་བྱང་གི་རྩ་ཐིག སླར་ཡང་གླ་མོ་
ཤར་ལྷོ་དང༌། སློབ་མ་ལྷོ་ནུབ་ཏུ་གནས་པས་ལྷོའི་རྩ་ཐིག་རྣམས་གདབ། དེ་
ནས། རང་བཅོམ་ལྡན་འདས་སྨན་པའི་རྒྱལ་པོ་ལྷ་སྐུ་སྒྱུ་མ་ལྟ་བུར་གསལ་བའི་
མིག་གཉིས་ཧཱི་ཧཱི་ལས་གཡས་ཉི་མ་དང་གཡོན་ཟླ་བར་གྱུར་པར་བསམ་སྟེ་ཁྲོ་
བོའི་ལྟ་བས་ཕྱོགས་ཐམས་ཅད་དུ་བལྟས་ནས་ཧཱི་ཧཱུྃ་ཞེས་བརྗོད་ནས། ཐར་པའི་
སྒོའི་བགེགས་སུ་གྱུར་པའི་སྒྲིབ་པ་རྣམས་དབྱི་བར་བྱའོ།། སྙམ་དུ་བསམ་ནས་
ཤར་སྒོའི་ཚངས་ཐིག་དང་རྩ་ཐིག་གཉིས་ཕྲད་མཚམས་གཡས་གཡོན་ནས་ཆ་
ཆུང་གཉིས་གཉིས་པ་དབྱི་ལ། དེ་བཞིན་དུ་ལྷོ་ནུབ་བྱང་གི་སྒོའི་ཐིག་ཀྱང་དབྱི་
བར་བྱ། དེ་ནས་དཀྱིལ་འཁོར་གྱི་ཐིག་ལྷག་མ་ཇི་ལྟར་གདབ་པའི་ཚུལ་ནི། ཁྲུ་
ལ་སོགས་པའི་རྩ་ཐིག་གི ། དབུས་སུ་བརྒྱད་ཆ་ཕྱིས་པ་དེ། སྒོ་དེའི་བཞི་ཆ་ཆ་
ཆུང་སྟེ༎ རྩ་བའི་ཕྱི་རོལ་གཅིག་དང་གཉིས།། གཅིག་གཉིས་གཅིག་དང་
གཅིག་གི་མཐར།། ཐིག་དྲུག་ཟུར་ནས་ངོས་སུ་སྟེ། ཚངས་ལས་རིམ་གྱིས་རིང་
བར་ནི།། ཆ་ཆུང་གསུམ་དུ་དང་པོའི་ཐིག ། གཉིས་ཐིག་ཆ་ཆུང་གཉིས་རྩེར་
རེག ། ཆ་ཆུང་བརྒྱད་དུ་གསུམ་སྟེགས་བུའི།། ཐིག་ལས་དྲང་བའི་ཐིག་བཞི་སྟེ།།
གསུམ་ནི་ཆ་ཆུང་ལྔ་བཞི་བ། ཆ་ཆུང་བཞི་དེའི་དང་པོ་ནི།། ངོས་ཐིག་རྩེ་མོར་
ཡང་དག་རེག ། གསུམ་ནི་ཆ་ཆུང་རེ་རེའི་བར།། བཞི་བའི་རྩེ་ནས་ངོས་སུ་
ཐིག ། ཆ་ཆུང་བཅུ་དང་ལྡན་པའོ།། རྩ་བའི་རྩེ་ནས་བྱུང་བའི་ཐིག ། ཆ་ཆུང་
བཞི་པ་ངོས་སྟེང་དུ།། ཆ་ཆུང་གཉིས་གཉིས་ཐད་ཀར་ནི།། ཆ་ཆུང་བརྒྱད་དེ་
གསུམ་འཁྱོག་པ། ཞེས་པའི་དོན་དེ་ལྟར་ལེགས་པར་གདབ་སྟེ་འགྲམ་ལོགས་སྒོ་
དང་མི་མཉམ་པའི་ལུགས་སོ།། དེ་ནས་རྟ་བབས་ཀྱི་ཐིག་གདབ་པ་ནི།། ཀ་བའི་
རྩེ་ནས་ཕྱི་ངོས་སུ།། ཆ་ཆུང་རེ་རེ་དོང་བར་ཐིག ། བཅུ་གཅིག་འདི་ལ་ལྔ་བ་
དང་། བདུན་པ་ཆ་ཆུང་ཕྱེད་དང་གཉིས།། ཡང་ན་གསུམ་པ་བདུན་པ་དང་།



is
ir
386
༄༅།བདུད་རྩི་སྨན་གྱི་མདོ་ཆོག
དགུ་བ་ཆ་ཆུང་རེ་རེའོ།། བཞི་པ་དྲུག་པ་བཅུ་པ་རྣམས།། སོ་སོར་ཆ་ཆུང་ཕྱེད་
ཕྱེད་དོ།། ལྔ་ནི་ཆ་ཆུང་ཕྱེད་དང་གཉིས།། དེ་ལ་ཕྱོགས་གཉིས་ སུ་ ནི་ རྒྱུར།།
ཚངས་པའི་གཡས་དང་གཡོན་དུ་ནི།། ཆ་ཆུང་ཕྱེད་བཅས་མདའ་ཡི་མཐར།།
སྣམ་བུ་ཆ་ཆུང་ཕྱེད་དང་གསུམ།། ཐིག་ནི་ཆ་ཆུང་ཕྱེད་དང་བཞི།། ཆ་ཆུང་དྲུག་
མཐར་གཉིས་པ་དང༌། གསུམ་པ་ཆ་ཆུང་གསུམ་པའོ།། ཆ་ཆུང་བཞི་མཐར་
བཞི་པ་ནི།། ཆ་ཆུང་ལྔ་སྟེ་མདའ་ཕྱེད་བཅས།། གསུམ་དོར་ནས་ནི་ཕྱེད་དང་
ལྔ།། གསུམ་ནས་དྲུག་པ་ཆ་ཆུང་ལྔ། བཞི་ནི་ཆ་ཆུང་བདུན་རྣམས་ཏེ།། ཐིག་
བཅུ་གཅིག་པ་ཆ་ཆུང་ལྔ། སྣམ་བུ་ལྔ་བའི་སྟེང་གི་ནི།། ངོས་སུ་ཆ་ཆུང་ཕྱེད་
དང་བཞི།། བདུན་པའི་འོག་ལ་ཆ་ཆུང་གསུམ། སྟེང་ནི་ཆ་ཆུང་དྲུག་སྟེང་དུ།
སྣམ་བུ་རྣམས་ མཐར་ སོན་ པའི་ ཐིག ། གཞན་ གྱི་ མཐའ་ དང་ ལྷན་ ཅིག་ སྟེ།།
ཀྱོགས་ [ ཀྱོག ] པོ་གཅིག་པོ་འདི་ནང་དུའང་།། ཆ་ཆུང་ཕྱེད་ནས་དེ་བཞིན་
གཞན།། དེའི་ཕྱིར་ཆ་ཆུང་རིག་བྱེད་མཐར། ཐིག་ཟླུམ་དེ་ནི་གཉིས་ཡིན་ཏེ།
ཆ་ཆུང་གཉིས་གཉིས་དོར་བར་རོ།། བཞི་རོང་བར་ནི་ཟླུམ་པོ་གཞན།། ཞེས་པ་
ལྟར་གདབ་སྟེ་རྟ་བབས་སྒོ་ཚད་གསུམ་མའི་ལུགས་ཡིན་པས་འདི་ཉིད་ལེགས་སོ།།
སྣ་ཚོགས་རྡོ་རྗེའི་རྭའི་ཐིག་སྐོར་ལུགས་ནི། ཚངས་དང་མདའ་ཡབ་ ཕྲད་པ་
ནས།། ཆ་ཆུང་བཞི་དང་བཞི་གསུམ་ནི།། སོང་བར་ཆ་ཆུང་དགུ་དང་ནི།།
བཞི་ཆས་ གཡས་ གཡོན་ཕྱི་རྭ་བསྐོར།། མདའ་ ཡབ་ཚངས་ ལས་ཆ་ཆུང་ནི།།
ཕྱེད་བཅས་གསུམ་ནི་ཐད་ཀར་གཡས།། དྲུག་ནས་ཕྱེད་བཅས་བཅུ་གཉིས་ཀྱིས།།
གཡོན་བསྐོར་གཡས་བདེ་ལས་ལྡོག ། ཅེས་པ་ལྟར་གདབ། །
དཀྱིལ་འཁོར་གྱི་ནང་གི་ཐིག་གདབ་ལུགས་ནི། ཚངས་པའི་དབུས་ནས་ཕྱི་རོལ་ཏུ།།
ཆ་ཆུང་གཉིས་དང་བཞི་དང་ནི།། བཞི་དང་བཞི་དང་གཅིག་གི་མཐར།། རིམ་
བཞིན་ཟླུམ་པོ་ལྔ་ཡི་བསྐོར།། སླར་ཡང་ལྟེ་བའི་ཕྱི་རོལ་ཏུ།། ཆ་ཆུང་ཕྱེད་དུ་
ཟླུམ་ཐིག་བྱ།། ཚངས་དང་ཟུར་ཐིག་དབུས་སོང་བའི།། པད་འདབ་ནང་མ་
བརྒྱད་དུ་བགོ། ཕྱི་རོལ་འདབ་མ་བཅུ་དྲུག་ཆར། བགོ་ཚུལ་དབང་ལྡན་ཟུར་



༄༅།།བདེ་གཤེགས་བདུན་གྱི་དཀྱིལ་འཁོར་གྱི་ཆོ་ག་འཆི་མེད་བདུད་རྩིའི་ཆུ་རྒྱུན། 387
ཐིག་ནས།། མེ་ཡི་ཟུར་ཐིག་བར་དུ་ནི།། ཆ་མཉམ་བཞི་རུ་བགོས་པ་ཡི།། ཤར་
གྱི་པད་འདབ་བཞི་རུ་བྱ།། དེ་བཞིན་ཕྱོགས་ནི་ལྷག་མ་གསུམ། རེ་རེའང་ཆ་
མཉམ་བཞིར་བྱས་པས།། འདབ་མ་བཞི་བཞི་དག་ཏུ་བྱ།། པད་འདབ་ཉེར་
གཉིས་ས་ཡི་ཆར།། ཤར་གྱི་ཚངས་ཐིག་གཡས་ནས་ནི། ནུབ་ཀྱི་ཚངས་ཐིག་
བར་དག་ཏུ།། འདབ་མ་བཅུ་རུ་དབྱེ་བར་བྱ།། སླར་ཡང་ཤར་གྱི་ཚངས་ཐིག་
གི ། གཡོན་ནས་ནུབ་ཀྱི་ཚངས་ཐིག་བར།། ཆ་མཉམ་བཅུ་གཉིས་དག་ཏུ་ནི།།
བགོས་པས་ནང་ཐིག་ལེགས་པར་གདབ།། ཅེས་པའི་དོན་ལྟར་ཕྱི་ནང་གི་ཐིག་རྣམས་ལྷག་
ཆད་མེད་པར་ལེགས་པར་གདབ། ཐིག་དེ་རྣམས་འདེབས་པའི་ཚེ་ཡང་སྐོར་ཕྱོགས་དང་། སྡོད་སའི་
གནས་དང་། གོ་རིམ་རྣམས་སྔ་མ་ལྟར་བྱ་ཞིང་སྐབས་ཐམས་ཅད་དུ་སློབ་མས་བླ་མ་ལ་རྒྱབ་མི་སྟོན་པར་
འགྲོ་ལ།། རྡོ་རྗེ་ཁུ་ཚུར་གྱིས་ཐིག་ཐམས་ཅད་འདེབས་པ་མ་བདེ་ན་དང་པོས་བྱ་ཞིང་ལྷག་མ་ཅི་བདེར་བྱ།
སྐོར་ཐིག་རྣམས་ཕྱེད་པའི་ཚེ་སེང་ལྡེང་གི་ཕུར་བུ་འོག་རྡོ་རྗེ་རྩེ་གཅིག་བསྟོད། རྡོ་རྗེ་རྩེ་ལྔ་བའི་དབྱིབས་
ཅན་བསང་སྦྱངས།། སྟོང་བའི་ངང་ལས། ཧཱུྃ་ལས་བྱུང་བའི་ཕུར་བུ་སྟོད་རྡོ་རྗེ་རྩེ་ལྔ་
པ་འོག་རྡོ་རྗེ་རྩེ་གཅིག་པའི་རྣམ་པ་ཅན་དུ་གྱུར་བསམས་ནས། ཨོཾ་བཛྲ་ཀཱི་ལི་ཀཱི་
ལ་ཡ་སརྦ་བིགྷཱན་ཧཱུྃ། ཞེས་བརྒྱ་རྩ་བརྒྱད་བཟླས་ནས། ཨོཾ་བཛྲ་མུ་ད་གར་ཨ་ཀོ་
ཊ་ཡ་ཧཱུྃ་ཕཊ། ཅེས་བརྗོད་ཅིང་རྡོ་རྗེ་ཐོ་བས་བརྡུངས་ནས་དཀྱིལ་འཁོར་གྱི་ས་གཞིའི་དབུས་སུ་
བཏབ་པ་ལ་ཐིག་སྐུད་གཉིས་བལྟབ་ཏུ་བྱས་པ་བཏགས་ནས་དབང་ལྡན་ནས་གཡས་སྐོར་དུ་བསྐོར་ལ་
གདབ། བསྐོར་ཐིག་ཟིན་རྗེས་སུ། ཨོཾ་བཛྲ་ཀཱི་ལ་ཨུད་ཀཱི་ལ་ཡ་སརྦ་ཀཱི་ལཱན་བཛྲ་དྷར་ཨཱ་
ཙཱ་བ་ཡ་ཧཱུྃ་ཧཱུྃ་ཧཱུྃ་ཧཱུྃ་ཕཊ་ཧོ། ཕུར་བུ་སྔགས་དང་ཕྱག་རྒྱས་དབྱུང་ནས། ཕུར་བུ་རང་གི་ལག་
གི་རྡོ་རྗེ་ལ་ཐིམ་པར་གྱུར་པར་བསམ། དེ་ལྟར་ཐིག་རྫོགས་པར་ཐེབས་ནས་ཐིག་སྐུད་ལ་སྔར་ལྟར་མཆོད་
བསྟོད་བྱས་ནས། ཨོཾ་ཨཱཿ ཧཱུྃ་བཛྲ་མུ ཐིག་སྐུད་ཀྱི་ཡེ་ཤེས་པ་རང་གནས་སུ་གཤེགས་
པར་གྱུར། ཞེས་བརྗོད་ཅིང་མོས་ལ་ཐིག་སྐུད་གནས་ཅི་བདེ་བར་བཞག་གོ །
གཉིས་པ་ལྷ་སྟ་གོན་དངོས་བྱ་བ་ནི། དཀྱིལ་འཁོར་གྱི་ས་གཞི་དྲི་བཟང་པོ་ལ་སོགས་པས་བྱུགས་མེ་
ཏོག་གཅལ་དུ་བཀྲམ། ལྷ་གནས་སོ་སོར་དྲིའི་ཐིག་ལེ་དང་། མེ་ཏོག་གི་ཚོམ་བུ་རེ་བཀོད། མཐའ་
བསྐོར་དུ་ཉེར་སྤྱོད་ཉུང་མཐའ་ཚར་བཅུ་ལས་མི་ཉུང་བ་དང་། ཆུ་བཞི་བཟེད་ཞལ་གྱི་སྣོད་དང་བཅས་
བཤམས། རང་ཤར་ནས་དབུས་སུ་ཕྱོགས་པར་འདུག་ལ་ལྷའི་རྣལ་འབྱོར་དང་ལྡན་པས། ཨོཾ་སྭབྷ་ཝ་



388
༄༅།བདུད་རྩི་སྨན་གྱི་མདོ་ཆོག
ཤུདྷ	སརྦ་དྷརྨཱ སྭ་བྷ་ཝ་ཤུདྡྷོཉ་ཧཾ། ཆོས་ཐམས་ཅད་རང་བཞིན་གྱིས་སྟོང་བའི་
སྟོང་བ་ཉིད་དུ་གྱུར། ཞེས་པ་ནས་རང་རང་གི་སྲས་བཙུན་མོ་གཡོག་མང་བོས་
བསྐོར་བ་དང་བཅས་པ།ཅེས་པའི་བར་རང་སྒྲ་དོར་བ་མ་གཏོགས་བདག་སྐྱེད་ལྟར་ལ། དེ་ནས།
རང་གི་ཐུགས་ཀའི་ཧཱུྃ་གི་འོད་ཟེར་གྱིས་སྔར་ནམ་མཁར་བཏེག་པའི་དཀྱིལ་
འཁོར་སྤྱན་དྲངས། ཛ ཧཱུྃ་བོཧོ༔ གཉིས་སུ་མེད་པར་གྱུར། སླར་ཡང་ཐུགས་
ཀའི་ཧཱུཾ་ལས་འོད་ཟེར་འཕྲོས། རིགས་ལྔ་འཁོར་དང་བཅས་པ་སྤྱན་དྲངས། ཨོཾ་
མཉྩ་ཀུ་ལ་སོགས་ཀྱིས་མཆོད། དེ་བཞིན་གཤེགས་པ་ཐམས་ཅད་ཀྱིས་མངོན་
པར་དབང་བསྐུར་དུ་གསོལ། ཞེས་སོགས་ནས། ལྷ་ལྷག་མ་རྣམས་ལ་གཙོ་བོས་
དབུ་བརྒྱན་པར་གྱུར།། ཞེས་པའི་བར་བརྗོད། དེ་ནས་སྟ་གོན་གྱི་མཆོད་པ་
རྣམས་བྱིན་གྱིས་བརླབ་ནས། དག་ཅིང་དྲི་མེད་ཡིད་འོང་བའི།། སྔགས་ཀྱི་
ཡོན་ཆབ་མཆོག་འདི་དག ། བདག་གི་དད་པས་འབུལ་ལེགས་ཀྱི།། བཞེས་
ནས་བདག་ལ་བཀའ་དྲིན་སྩོལ།། ཨོཾ་ཨཱ༔ ཧཱུྃ༔ བྲ་ཝ་ར་སད་ཀ་ར་ཨརྒྱུ་བྲ་ཏི་ཙྪ་ཧཱུཾ་
སཱཧཱ། ཞེས་སོགས་ཀྱིས་ཆུ་བཞི། ལྷ་ཡི་མེ་ཏོག་དམ་པ་འདི།། དཀྱིལ་འཁོར་
མཆོད་པ་བགྱིད་པར་འཚལ།། ཐུགས་ནི་བརྩེ་བས་ཉེར་དགོངས་ཏེ།། མགོན་
པོ་མཆོད་པ་འདི་བཞེས་ཤིག ། ཨོཾ་སརྦ་ཏ་ཐཱ་ག་ཏ་བུརྨེ་བྲ་ཏི་ཙྪ་ཧཱུྃ་སྭཱཧཱ། ཞེས་
སོགས་ཀྱིས་ཉེར་སྤྱོད་རོལ་མོ་བཅས་ཕུལ། མཁའ་མཉམ་འགྲོ་བའི་དུག་གསུམ་
ནད་བརྒྱུའི་ཚོགས།། ཞེས་སོགས་ཀྱིས་བསྟོད། གསུམ་པ་བུམ་པ་སྟ་གོན་ནི་
བུམ་ཆོག་ལོགས་སུ་བཀོད་པ་ལས་ཤེས་པར་བྱ་ལ།། བཞི་པ་ལྷ་ལ་གསོལ་བ་
གདབ་པ་ནི། སྟ་གོན་གྱི་ལྷ་ལ། ཨོཾ་སརྦ་ཏ་ཐ་ག་ཏ་ཨགྷཾ་ནས་ཤཔྟའི་བར་གྱིས་
མཆོད། བུས་མོ་གཡས་པ་ས་ལ་བཙུགས་ཏེ། བདག་ཉིད་ཀྱི་ལྕེ་ཧཱུྃ་ལས་སྐྱེས་
པའི་རྡོ་རྗེ་ཧཱུྃ་གིས་མཚན་པར་གྱུར་པར་བསམ་ལ། ལག་པ་གཡས་[པས]སྤོས་
ཕོར་ཐོགས། གཡོན་པས་དྲིལ་བུ་དཀྲོལ་ནས། བཅོམ་ལྡན་སྨན་པའི་རྒྱལ་པོ་
མཆོག ། རིགས་པའི་རྒྱལ་པོ་ཁྱོད་ལ་འདུད།། སློབ་མ་རྣམས་ལ་བརྩེ་ཕྱིར་དང་།།
ཁྱེད་རྣམས་ལ་ཡང་མཆོད་པའི་ཕྱིར།། མགོན་པོ་ཐུགས་རྗེའི་བདག་ཉིད་ཅན།



༄༅།བདེ་གཤེགས་བདུན་གྱི་དཀྱིལ་འཁོར་གྱི་ཆོ་ག་འཆི་མེད་བདུད་རྩིའི་ཆུ་རྒྱུན། 389
དཀྱིལ་འཁོར་འབྲི་བར་བདག་འཚལ་ལོ།། དེ་ཕྱིར་བཅོམ་ལྡན་བདག་གུས་ལ།།
བཀའ་དྲིན་གནང་བར་མཛད་པར་རིགས།། སངས་རྒྱས་འགྲོ་འཁོར་བྱ་དོན་
སྩོལ།། བྱང་ཆུབ་སེམས་དཔའ་འབྲས་གནས་དང་།། གཞན་ཡང་གང་དག་
གསང་སྔགས་ ལྷ།། ལྷ་དང་འཇིག་རྟེན་སྐྱོང་བ་དང་།། འབྱུང་པོ་བྱང་ཆུབ་
བསྟན་གནས་དང་། སེམས་ཅན་བསྟན་ལ་མངོན་དགའ་བ།། གང་སུ་རྡོ་རྗེ་
སྤྱན་མངའ་རྣམས།། བདག་ལ་ཡང་དག་དགོངས་སུ་གསོལ། བདག་ནི་རྣམ་
སྣང་རྡོ་རྗེ་ཅན།། བདེ་གཤེགས་བདུན་གྱིས་དཀྱིལ་འཁོར་ནི། ཇི་ལྟར་ནུས་པ་
ཉེར་སྤྱོད་པས། འགྲོ་བ་སྦྱང་ཕྱིར་བྲི་བར་བྱ།། དེ་ཕྱིར་བདག་དང་སློབ་མ་ལ།།
རྗེས་སུ་བརྩེ་བར་ཉེར་བཟུང་ནས། དཀྱིལ་འཁོར་དང་བཅས་ཐམས་ཅད་ནི།།
ཉེ་བར་འབྱོན་པར་མཛད་པར་རིགས།། ཞེས་ལན་གསུམ་གྱིས་གསོལ་བ་གདབ་
པར་བྱའོ།།
ལྔ་པ་སློབ་མ་སྟ་གོན་ནི། གཞན་ལ་དབང་བསྐུར་བའི་སྐབས་མ་གཏོགས་
མི་དགོས་པའི་འདིར་མ་བཀོད། དེ་ནས་སྟ་གོན་གྱི་ལྷ་ལ། ཨོཾ་སརྦ་ཏ་ཐཱ་ག་ཏ་
ཨགྷཾ་ནས། ཤཔྟའི་བར་ གྱིས་ མཆོད་ནས། ཧཱུྃ་ བཛྲ་ཨུ་ ཏ་ ཏིཥྛ། ཞེས་ པས་
སྔགས་ཕྱག་རྒྱས། སྟ་གོན་གྱི་དཀྱིལ་འཁོར་ནམ་མཁའ་ལ་བཞུགས་པར་གྱུར།
ཅེས་བརྗོད་ནས་བཏེག་གོ། དངོས་གཞིའི་ཉིན་དང་པོའི་སྟ་གོན་གྱི་ལྷ་ལ། ཨོཾ་
སརྦ་ཏ་ཐཱ་ག་ཏ་ཨརྒྱུ་ནས་ཤཔྟའི་བར་གྱིས་མཆོད། ཛ ཧཱུྃ་བཾ་ཧོ། སྟ་གོན་གྱི་
རྟེན་དང་བརྟེན་པར་བཅས་པའི་དཀྱིལ་འཁོར་བའི་ལྷ་ཚོགས་རྣམས་རང་རང་
གི་དམ་ཚིག་པ་རྣམས་དང་དབྱེར་མི་ཕྱེད་པར་གྱུར། །
གསུམ་པ་དངོས་གཞིའི་ཆོ་ག་ལ་གཉིས། ཡེ་ཐིག་གདབ་ཅིང་ཚོན་བཀྱེ་བ་
དང་། བསྒྲུབ་ཅིང་མཆོད་ནས་དབང་བསྐུར་བའོ།། དང་པོ་ལ་གཉིས། ཡེ་
ཐིག་གདབ་པ་དང༌། ཚོན་བཀྱེ་བའི་ཆོ་གའོ།། །
དང་པོ་ནི། རང་ཤར་དུ་ཕྱོགས་ཏེ་གཙོ་བོའི་རྣལ་འབྱོར་དང་ལྡན་བཞིན་
པའི་དང་ནས་ཐིག་སྐུད་ཀྱི་རྒྱུ་དང་འཁེལ་མཁན་སོགས་མཚན་ཉིད་དང་ལྡན་



16
390
༄༅།བདུད་རྩི་སྨན་གྱི་མདོ་ཆོག
པའི་སྐུད་ པ་ ལྔ་ཚན་ལྔ་ སྣོད་ སོ་ སོར་ བཞག་ ལ་ ཡུངས་དཀར་ གྱི་ ཕྱེ་ མ་ དང་།
བདུད་རྩི་ལྔ་དང་། དྲི་ཞིམ་པོ་བསྲེས་པའི་ཚོན་སྣ་ལྔས་སྐུད་པ་ལྔ་ཚན་རེ་ཁ་
བསྒྱུར། དེ་ནས། རང་བཅོམ་ལྡན་འདས་སྨན་པའི་རྒྱལ་པོ་དང་སློབ་མ་བདུད་
རྩི་འཁྱིལ་བ་གྱུར་པར་བསམ་ལ། རང་གི་ལག་པ་གཡོན་པའི་མཐིལ་ཆུང་གི་རྩ་
བ་ནས་མཐེ་བོང་གི་རྩ་བའི་བར་དུ་སྐུད་པ་དཀར། སེར། དམར། ལྗང་སྔོ་བ་
རྣམས་རིམ་པ་ལྟར་བཀོད། ཐིག་སྐུད་དཀར་པོ་ཨོཾ་ལས་རྣམ་སྣང་། སེར་བོ་ཏྭཾ་
ལས་རིན་འབྱུང་། དམར་པོ་ཧི ལས་འོད་དཔག་མེད། ལྗང་ཁུ་ཨཱ༔ ལས་དོན་
གྲུབ། སྔོན་པོ་ཧཱུཾ་ལས་མི་བསྐྱོད་པའི་ངོ་བོར་གྱུར་པར་བསམ་ལ། མདུན་གྱི་
ནམ་མཁར་དེ་བཞིན་ གཤེགས་ པ་རིགས་ལྔ་བཞུགས་པའི་ཐུགས་ཀར་ཨོཾ་ལ་
སོགས་པ་རང་རང་གི་ས་བོན་ལས་བྱུང་བའི་ཡེ་ཤེས་ཀྱི་ཐིག་སྐུད་འོད་ཟེར་གྱི་
རང་བཞིན་ཅན་དུ་གྱུར་བར་བསམ་ལ། ཨོཾ་ཨཱ ཤཱ་ཤུ་ཤཱཏ་བཛྲ་སཱུ་ཏྲ་མེ་བྲ་ཡཙྪ་
མ་ཧཱ་མཎྜ་ལ་སཱུ་ཏྲ་ཎཱ་ཡ་ཧཱུྃ། ཞེས་པས་རྣམ་སྣང་ལ་གསོལ་བ་བཏབ། དེ་ནས།
ཤཱ་ཤཱཏའི་གནས་སུ། རཏྣ་སམྦྷ་ཝ་ཞེས་བཅུག་པས་རིན་འབྱུང་། ཨ་མི་ཏ་བྷ་ཝ་
བཅུག་པས་འོད་དཔག་མེད། ཨ་མོ་གྷ་སིདྷ་བཅུག་པས་དོན་གྲུབ། ཨཀྵ་བྷུ་
བཅུག་པས་མི་བསྐྱོད་པ་ལ་གསོལ་བ་བཏབ། རང་གི་མིག་གཉིས་ཛ་ཛ་ལས་ཉི་
མ་དང་ཟླ་བ་སེར་པོར་གྱུར། ཨོཾ་དཱི་བྷ་དྲི་ཋ་ཨ་ཀུ་ཤ་ཛ། ཞེས་བརྗོད་ཅིང་མིག་
མྱུར་དུ་བསྒྲིལ་ནས་རྫི་མ་འདེགས་ཤིང་སྡེབས་པ་དང་བཅས། འབར་བའི་ལྟ་
སྟངས་ལྕགས་ཀྱུ་ལྟ་བུས་དེ་བཞིན་གཤེགས་པ་རྣམས་ཀྱིས་བཏང་བའི་ཡེ་ཤེས་ཀྱི་
ཐིག་སྐུད་བཀུགས་པ་རྣམས་ལག་པའི་ཐིག་སྐུད་སོ་སོ་ལ་ཐིམ་པར་གྱུར་པར་མོས།
དེ་ནས་སློབ་མ་དང་ལྷན་ཅིག་ཏུ། མོ་ཨ ཨ་སྐྱོ་ནྱ་ཨ་ནུག་ཏཱ་སརྦ་དྷ་རྨ། སྤར་
སྤར་ཨ་ནུ་པྲ་བིཥྛ སརྦ་དྷ་རྨཱ༔ ཨཏྱནྟ་ཨ་ནུ་པྲ་བིཥྛ སརྦ་དྷ་རྨཱ ཨོཾ་ཨཱཿ ཧཱུྃ།
ཞེས་པ་བརྗོད་ནས། དང་པོར་སྐུད་པ་ལྔ་སོ་སོར་བསྒྲིལ་བ་དང་དེ་ནས་ལྔ་ཀ་
གཅིག་ཏུ་བསྒྲིལ་ཏེ། སྣོད་གཙང་མར་དྲིའི་ཆུ་དང་། བདུད་རྩི་ལྔ་དང་། བ་
བྱུང་ལྔས་སྦྱངས་ཤིང༌། ཐིག་སྐུད་ཀྱི་ནང་གི་མཐའ་གཉིས་དང་དབུས་སུ་ཨོཾ་



༄༅།བདེ་གཤེགས་བདུན་གྱི་དཀྱིལ་འཁོར་གྱི་ཆོ་ག་འཆི་མེད་བདུད་རྩིའི་ཆུ་རྒྱུན། 391
ཨཱ༔ ཧཱུྃ་གིས་མཚན་པར་གྱུར་པར་བསམ། དེ་ནས་མཆོད་པ་བྱིན་བརླབ་བྱས་
ནས། ཨོཾ་སརྦ་ཏ་ཐཱ་ག་ཏ་ཨབྷཾ་ནས་ཤཔྟའི་བར་གྱིས་མཆོད། ལག་པ་གཡས་
པས་རེག་སྟེ། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུཾ་ཕཊ། བཟླས་པས་བསྲུང་།།
རང་གི་མིག་གཡས་པ་མ་ལས་ཉི་མ། གཡོན་པ་ཊ་ལས་ཟླ་བ་འོད་ཟེར་སེར་པོ་
ཅན་དུ་གྱུར་བར་བསམ་ལ། བཛྲ་དྲི་ཥྛ་མཊ། ཅེས་བརྗོད་ནས་བརྟན་པར་
བྱས་ཏེ། ཨོཾ་བཛྲ་ཨ་མྲྀ་ཏ་ཀུན་ལི་ཧ་ན་ཧ་ན་ཧཱུཾ་ཕཊ། བཟླས་པའི་བདུད་རྩིའི་
ཆུ་དང་། ཡུངས་ཀར་དང་། དྲིའི་ཆུས་གཏོར་ཏེ། རྡོ་རྗེ་དང་བཅས་པའི་ལག་
པ་གཡས་པས་རེག་ལ། ཨོཾ་བཛྲ་ས་མ་ཡ་སཱུ་ཏྲ་མ་ཏི་ཀྲ་མ་ཧཱུྃ། ཞེས་བཟླས་ནས།
ཨོཾ་ཨཱ༔ ཧཱུཾ། བརྒྱ་རྩ་བརྒྱད་བཟླས་ཏེ་ཤིག་སྐུད་ལྷག་གནས་བྱ། དེ་ནས་དཀྱིལ་
འཁོར་གྱི་ས་ལ་བུམ་པ་ཐམས་ཅད་ཀྱི་ཆུས་བསངས་གཏོར་བྱ་ཞིང་། ཨོཾ་སརྦ་སཾ་
ཤོདྷ་ནཾ་ཧཱུྃ་ཕཊ། ཅེས་བརྗོད་ལ། དྲིས་བྱུགས་མེ་ཏོག་བཀྲམ་ནས། ནམ་མཁར་
གནས་པའི་ཡེ་ཤེས་པའི་དཀྱིལ་འཁོར་མངོན་སུམ་དུ་གྱུར་པར་མོས་ནས། ཨོཾ་
སརྦ་ཏ་ཐཱ་ག་ཏ་ཨརྒྱུ་ནས་ ཤཔྟའི་བར་གྱིས་མཆོད་ཅིང་། མཚན་ལེགས་རིན་
ཆེན་སོགས་ཀྱིས་བསྟོད། རང་སྨན་པའི་རྒྱལ་པོ་དང་སློབ་མ་བདུད་རྩི་འཁྱིལ་
བར་གྱུར་བའི་མིག་གཉིས་ཛ་ཛ་ལས་ཉི་མ་དང་ཟླ་བ་འོད་ཟེར་སེར་པོ་ཅན་དུ་
གྱུར་བར་མོས་ནས། ཛྫཛྫ ཞེས་བརྗོད་ནས་ཐིག་སྐུད་ཀྱི་སྣེ་སློབ་མར་
གཏད། དེས་ཀྱང་དེ་བརྗོད་ནས་ལྟེ་བར་བཟུང་། ཤར་ལ་སོགས་པའི་ཕྱོགས་
ཐམས་ཅད་བློས་བཏགས་པ་ཙམ་ལས་རང་བཞིན་མེད་པར་མཉམ་པ་ཉིད་དོ་
སྙམ་དུ་མོས་ནས། སློབ་དཔོན་ནུབ་དང་། སློབ་མ་ཤར་དུ་གནས་ནས་སློབ་
དཔོན་གྱིས་རྡོ་རྗེ་དང་བཅས་པའི་ལག་པ་གཡས་པའི་མཐེ་བོང་དང་མཛུབ་མོས་
ཐིག་སྐུད་བཟུང་ནས་ནམ་མཁར་འདེབས་ཤིང་། ཨོཾ་བཛྲ་ས་མ་ཡ་སཱུ་ཏྲ་མ་ཏི་ཀྲ་
མ་ཧཱུྃ། ཞེས་དང་། ཧཱུྃ་ཨོཾ་སཱཨཱ༔ ཧཱ། ཞེས་བརྗོད་ཅིང་སེ་གོལ་གྱིས་སྒྲ་བྱ་ལ་
སྔགས་ཏེ་ཐིག་གདབ་པའི་སྐབས་ཐམས་ཅད་དུ་བརྗོད། དེའི་ཚེ། ཐིག་གི་སྒྲས།
སེམས་ཅན་དོན་དུ་ཁྱེད་རྣམས་ཀྱི།། དུས་ཡིན་དེ་ཕྱིར་འདིར་སྤྱོན་ཅིག ། ཅེས་



392
༄༅བདུད་རྩི་སྨན་གྱི་མདོ་ཆོག
བསྐུལ་བས་ནམ་མཁའ་ཁྱབ་པའི་སངས་རྒྱས་རྣམས་བྱོན་ཏེ་ཐིག་སྐུད་ལ་ཐིམ་
པར་གྱུར་པར་བསམ། དེ་ནས་གཉིས་ཀའི་ལག་པ་ས་ལ་མཉམ་དུ་ཕབ་ནས་
ཚངས་ཐིག་དང་པོའི་སྟེང་དུ་ཡེ་ཐིག་གདབ། ཐིག་གི་སྒྲས་སངས་རྒྱས་རྣམས་
བསྐུལ་ཏེ་བྱོན་ནས། ཐིག་སྐུད་ལ་ཐིམ་ཞིང་། ངོ་བོ་ཡེ་ཤེས་ལ་རྣམ་པ་སྲད་བུ་
ཁ་དོག་ལྔར་སྣང་བའི་ཐིག་སྐུད་རེ་ཆད་ནས་ལས་ཐིག་ལ་ཐིམ་པར་གྱུར་བར་
བསམ། དམིགས་པ་དེ་ནི་ཡེ་ ཐིག་གདབ་ པ་འོག་མ་རྣམས་ལའང་འདྲ། དེ་
ནས། རང་དང་སློབ་མའི་རྐང་མཐིལ་གཉིས་སུ་ཧཱུཾ་ཧཱུཾ་ལས་རྡོ་རྗེ་འབར་བ་རེ་རེ།
ཞེས་རྐང་བ་བྱིན་གྱིས་བརླབས་ནས་གཡས་སྐོར་དུ་ཡོང་སྟེ་བླ་མ་ལྷོ་དང་། སློབ་
མ་བྱང་དུ་གནས་བས་ནམ་མཁའ་དང་ས་ལ་ཚངས་ཐིག་གདབ་ལུགས་སྔར་ལྟར་
བྱ། དེ་ནས་སློབ་མས་རྣམ་པ་ཐམས་ཅད་དུ་སློབ་དཔོན་ལ་རྒྱབ་མི་སྟོན་པར་
འགྲོ་བ་དང་། སྐོར་ཕྱོགས་དང་། སྡོད་པའི་ཕྱོགས་སོགས་ལས་ཐིག་གི་སྐབས་
བཞིན་བྱ། མེ་རླུང་གི་ཟུར་ཐིག་ནས་བཟུང་ལས་ཐིག་ཐམས་ཅད་ཀྱི་སྟེང་དུ་ཡེ་
ཐིག་གདབ་ཅིང། དེ་རྣམས་ལ་ནམ་མཁའི་ཐིག་གདབ་པ་མི་དགོས་ལ་ཐིག་སྐུད་
ཀྱི་ལྟས་ རྟོགས་ལུགས་ སོགས་ ཞིབ་ པར་ སྔགས་ རིམ་ སོགས་ ལས་ ཤེས་ དགོས།
ཐིག་དང་ཚོན་བྱིན་རླབས་ཅན་ལ་འགོམ་དགོས་པ་བྱུང་ན། ཨོཾ་བཛྲ་བེ་ག་ཨ་ཀྲ་
མ་ཧཱུྃ། ཞེས་བརྗོད་ཅིང་ཐིག་ཚོན་གང་ཡིན་དེ་ནམ་མཁར་བཏེགས་པས་འོག་ཏུ་
འཛུལ་བར་བསམ་ཏེ་སོང་རྗེས་སླར་ཡང་ཐིག་ཚོན་སོ་སོ་ལ་ཐིམ་པར་མོས། དེ་
ལྟར་ཡེ་ཐིག་ཐེབས་ཟིན་པའི་རྗེས་སུ་ཐིག་སྐུད་ལ། ཨོཾ་སརྦ་ཏ་ཐཱ་ག་ཏ་ཨརྒྱུ་
ཤཔྟའི་བར་གྱིས་མཆོད། གཏོར་མ་བྱིན་གྱིས་བརླབས་ནས། ཨོཾ་ཨཀཱ་རོ་མུ་ཁཾ།
སོགས་ཀྱིས་ཕུལ་རྗེས། ཨོཾ་ཨཱ༔ ཧཱུྃ་བཛྲ་མཱུ ༔ ཞེས་པས། ཡེ་ཤེས་ཀྱི་ཐིག་སྐུད་ནམ་
མཁའི་སྟ་གོན་གྱི་ལྷའི་ཐུགས་ཀར་གཤེགས་པར་གྱུར་པར་བསམ་ལ། ཐིག་སྐུད་
རྙིང་བ་མ་འགོམ་པའི་སར་བཞག་གོ ། །
གཉིས་པ་ལ་གཉིས། ཚོན་བྱིན་གྱིས་བརླབ་པ་དང་། དེས་རྟེན་དང༌
བརྟེན་པའི་དཀྱིལ་འཁོར་འབྲི་བའོ།། །



༄༅།བདེ་གཤེགས་བདུན་གྱི་དཀྱིལ་འཁོར་གྱི་ཆོ་ག་འཆི་མེད་བདུད་རྩིའི་ཆུ་རྒྱུན། 393
དང་པོ་ནི། གཏོར་མ་སྦྱིན་པ་སྔོན་དུ་འགྲོ་བའི། ཚོན་རྩི་སྣ་ལྔ་སྣོད་སོ་
སོར་བླུགས་པ་དབུས་དང་ ཤར་ནས་བརྩམས་ཏེ་ཕྱོགས་བཞིར་དཀར་སྔོ་སེར་
དམར་ལྗང་བའི་རིམ་པས་བཞག བི་ལཾ་རཾ་ཧཾ་ཨོཾ་རྣམས་ལས་རིམ་པ་བཞིན་བྱུང་
བའི་དཀར་སེར་དམར་ལྗང་སྔོན་པོའི་ཚོན་རྩི་རྣམས་སུ་གྱུར་པར་བསམ་ནས།
ཨོཾ་ཧཱུྃ་ཧཱུྃ་ཧི ཨཱ རྣམས་སོ་སོར་བྲིས་པ་ལ། བཛྲ་ཨ་མྲྀ་ཏས་བསང་། སྭ་བྷ་ཝས་
སྦྱང་། སྟོང་བའི་ངང་ལས་རྡུལ་ཚོན་དཀར་པོ་ཨོཾ་ལས་རྣམ་སྣང་། ནག་པོ་ཧཱུཾ་
ལས་མི་བསྐྱོད་པ། སེར་པོ་ཏི་ལས་རིན་འབྱུང༌། དམར་པོ་ཧཱུྃ་ལས་འོད་དཔག་
མེད། ལྗང་ཁུ་ཨཱ༔ ལས་དོན་ཡོད་གྲུབ་པའི་ངོ་བོར་གྱུར་པར་བསམ། རང་གི་
མིག་གཉིས་ཛ་ཛ་ལས་ཉི་མ་དང་ཟླ་བ་སེར་པོར་གྱུར། ཨོཾ་དཱིཔཱ་དྲིཊ་ཨངྐུ་ཤ་ཛ།
ཞེས་བརྗོད་ཅིང་སྔར་ཡེ་ཐིག་གི་སྐབས་སུ་བཤད་པ་ལྟ་བུའི་ལྟ་སྟངས་བྱས་ནས།
འབར་བའི་ལྟ་སྟངས་ལྕགས་ཀྱུ་ལྟ་བུས་བཀུགས་པའི། ནམ་མཁར་བཞུགས་
པའི་དེ་བཞིན་གཤེགས་པ་ལྔའི་ཐུགས་ཀར་རང་རང་གི་ས་བོན་ལས་གྲུབ་པའི་ཡེ་
ཤེས་ཀྱི་ཚོན་ཐུགས་ཀ་ནས་བཏང་བ་རྣམས་ཚོན་སོ་སོ་དང་གཅིག་ཏུ་གྱུར་བར་
བསམ་ལ། ཨོཾ་ཧཱུཾ་ཏཱ་ཧི༔ ཨཱ༔ ཞེས་བས་བསྔགས་ནས། ཨོཾ་བཛྲ་ཙི་ཏྲ་ས་མ་ཡ་ཧཱུྃ།
ཞེས་བརྒྱ་རྩ་བརྒྱད་བཟླ། དེ་ནས་འབར་བའི་ལྟ་སྟངས་ཀྱིས་གཟི་བརྗིད་བསྐྱེད་
ཅིང་རྡུལ་ཚོན་རྣམས་ལ་ཧི༔ ཡིག་བཀོད་ནས། བདེན་པ་གང་གིས་སེམས་ཅན་
རྣམས་རྡུལ་ཚོན་མང་ཞིང་། སངས་རྒྱས་རྣམས་ནི་སེམས་ཅན་རྣམས་ལ་ཆགས་
པས་རྗེས་སུ་ཆགས་པར་འགྱུར་པའི་བདེན་པ་དེས་རྡུལ་ཚོན་རྣམས་འབར་བར་
གྱུར་ཅིག ཅེས་བརྗོད་པའི་རྡུལ་ཚོན་འཕེལ་བར་བསམ། དེ་ནས་རྡུལ་ཚོན་ལ། ཨོཾ་སརྦ་ཏ་ཐཱ་
ག་ཏ་ཨརྒྱུ་ནས་ཤཔྟའི་བར་གྱིས་མཆོད། །
གཉིས་པ་ནི། སློབ་དཔོན་གྱིས་རྡོ་རྗེ་གསོར་དྲིལ་བུ་གསིལ་ཞིང་དེ་ཁོ་ན་
ཉིད་ཀྱི་དོན་དྲན་པར་བྱས་ནས། ཆོས་དབྱིངས་འདི་ནི་དག་པ་སྟེ།། སེམས་
ཅན་ཁམས་ནི་རབ་གྲོལ་ནས།། རྒྱལ་ཆེན་དགྱེས་པ་རྡོ་རྗེ་ཡི།། དཀྱིལ་འཁོར་
རབ་ཏུ་བྲི་བར་བྱའོ།། ཞེས་བརྗོད་ནས་ལག་པ་གཡས་སུ་རྡོ་རྗེ་བཟུང༌། གཡོན་



394
༄༅།བདུད་རྩི་སྨན་གྱི་མདོ་ཆོག
པའི་རྡོ་རྗེ་ཁུ་ཚུར་གྱིས་དབང་ལྡན་ནས་བརྩམས་ཏེ་ཤར་གྱི་རྩིག་པ་ཕྱི་ནས་རིམ་
པ་བཞིན་དུ་སྔོ་སེར་དམར་ལྗང་དཀར་པའི་རིམ་པས་ཚོན་བཀྱེལ[བཀྱེས]། དེ་
ཡང་སོར་བཅུ་གཉིས་ཀྱི་སྲིད་ཀྱི་བར་སློབ་དཔོན་རང་ཉིད་ཀྱིས་ངེས་པར་འབྲི་
དགོས་ཤིང་། རི་མོ་ཡོན་པོས་གདུང་བ་བསྐྱེད། དམར་བསད་དངོས་གྲུབ་ནི་
འགྲུབ་པར་གསུངས་པས་བག་དང་ལྡན་པར་བྱའོ།། དཀྱིལ་འཁོར་གྱི་ཚོ་ནས་ནི།
རྩིག་པ་ཕྱི་ནས་རིམ་པ་བཞིན་སྔོ་སེར། དམར་ལྗང་དཀར་བ་དང་། གཞན་
[གཞལ་ཡས་ཁང་གི་ནང་ཤར་སྔོ་ལྷོ་སེར་ནུབ་དམར་བྱང་ལྗང་དབུས་དཀར་བ།
ནང་དུ་པདྨ་འདབ་མ་སུམ་ རིམ་ལྟེ་ བ་ དང་ བཅས་ པ། པདྨའི་ལྟེ་ བ་ དཀར།
ཕྱོགས་བཞིའི་འདབ་མ་དམར་མེ་རླུང་གཉིས་སེར་བདེན་བྲལ་ལྗང་དབང་ལྡན་
ནག་ཀེ་སར་སེར། བར་གྱི་པད་འདབ་བཅུ་དྲུག་གི་ཁ་ཏོག་ནི། ཕྱོགས་བཞིའི་
པད་འདབ་དང་པོ་བཞི་དམར་གཉིས་པ་བཞི་སེར་གསུམ་པ་བཞི་དམར་ཤར་
དང་བྱང་གི་པད་འདབ་བཞི་པ་གཉིས་ལྗང་ལྷོ་དང་ནུབ་ཀྱི་པད་འདབ་བཞི་པ་
གཉིས་སྔོ། ཕྱིའི་པད་འདབ་ཉེར་གཉིས་ཀྱི་ཁ་ཏོག་[དྲོག ]ནི་ལྷ་མདོག་ཏུ་བྱ།
དེའི་ཕྱི་རོལ་ཏུ་གདུང་འཁོར་གྱི་རེ་ཁག་ནི་སྔོན་པོ་ལ་རྡོ་རྗེ་སེར་པོའི་ཕྲེང་བས་
བརྒྱན་པ། དེའི་ཕྱི་རོལ་ཕྱོགས་མདོག པདྨའི་ལྟེ་བ་དང་འདབ་མ་བརྒྱུད་དང་
བཅུ་དྲུག་རྣམས་ལ་ཟླ་གདན་རེ་རེ། པད་འདབ་ཉེར་གཉིས་ཀྱི་གཡས་གྲལ་གྱི་
འདབ་མ་བཅུ་ལ་བྲག་རིའི་གདན་གཞི་སྔོ་ལྗང་ལས་བྱས་པ་ཅི་མཛེས། གཡོན་
གྲལ་གྱི་པད་འདབ་བཅུ་གཉིས་ལ་ཟ་འོག་གི་གདན་ཅི་མཛེས། གདུང་འཁོར་གྱི་
ཕྱི་རོལ་སྒོ་བཞིར་ཟླ་གདན་རེ། དབུས་ཀྱི་ལྟེ་བར་ཟླ་གདན་གྱི་སྟེང་དུ་ ལྷུང་
བཟེད་ཁ་ཏོག་[དྲོག ]སྔོན་པོ་ཁ་ནུབ་བསྟན་སྟེང་དུ་ཨ་རུ་རྣམ་རྒྱལ་གསེར་མདོག
ཤར་གྱི་ཟླ་གདན་ལ་རྡོ་རྗེ་སེར་པོ། མེར་ས་གནོན་གྱི་ཕྱག་རྒྱ་སོར་རྩེ་དབུས་
བསྟན། ལྷོར་སྐྱབས་སྦྱིན་གྱི་ཕྱག་རྒྱུ་སོར་རྩེ་ནང་བསྟན། བདེན་བྲལ་དང༌
དབང་ལྡན་དུ་མཆོག་སྦྱིན་གྱི་ཕྱག་རྒྱ་ཕྱག་མཐིལ་ནང་དང་སོར་རྩེ་ཕྱིར་བསྟན།
ནུབ་དང་བྱང་དུ་ཆོས་འཆད་ཀྱི་ཕྱག་རྒྱ་སོར་རྩེ་ཕྱི་དང་ཕྱག་མཐིལ་ནང་བསྟན།



༄༅།བདེ་གཤེགས་བདུན་གྱི་དཀྱིལ་འཁོར་གྱི་ཆོ་ག་འཆི་མེད་བདུད་རྩིའི་ཆུ་རྒྱུན། 395
རླུང་འཚམས་སུ་ཏིང་ངེ་འཛིན་གྱི་ཕྱག་རྒྱ་གཡོན་འོག་དང་གཡས་པ་སྟེང་མཐེབ་
སོར་ཕྱི་དང་ཡུ་བ་གཉིས་གཡས་དང་གཡོན་དུ་བསྟན་པ་བྲི། པད་འདབ་བཅུ་
དྲུག་གི་ཤར་གྱི་པད་འདབ་དང་པོ་ནས་གཡས་སྐོར་རིམ་བཞིན། རལ་གྲི་སྔོན་
པོ། པདྨ་དཀར་པོ། རྡོ་རྗེ་སེར་པོ། པདྨ་དཀར་པོའི་སྟེང་དུ་ཉི་མ། པདྨ་
དཀར་པོའི་སྟེང་དུ་ཟླ་བ། པདྨ་དཀར་པོའི་སྟེང་དུ་སྤྱན། འདབ་མ་ལྗང་ཁུས་
མཛེས་པའི་ཀླུ་ཤིང་ཆོས་མཛོད་དམ་གླེགས་བམ། སྤོས་ཕོར་སེར་པོ། རལ་གྲི་
སྔོན་པོ། པདྨ་དཀར་པོའི་སྟེང་པོ་ཏི། དབྱུག་པ་རྩེར་ནོར་བུས་བརྒྱན་ པ།
བུམ་པ་སེར་པོ། པདྨ་དཀར་པོའི་སྟེང་ན་ཟླ་ཕྱེད། ཨུཏྤལ་དཀར་པོའི་སྟེང་ན་
རྡོ་རྗེ་སེར་པོ། བུམ་པོ་སེར་པོ་རྣམས་རིམ་བཞིན་བྲི། པད་འདབ་ཉེར་གཉིས་
ཀྱི་ཤར་གྱི་པད་འདབ་དང་པོ་ནས་གཡས་སྐོར་དུ་བྲག་རིའི་གདན་བཅུའི་སྟེང་དུ་
རིམ་བཞིན། འཁོར་ལོ་སེར་པོ། རྡོ་རྗེ་སེར་པོ། སྤྱི་བླུག་དཀར་པོ། བེ་ཅོན་རྩེ་
མོར་ནོར་བུས་མཚོན་པ། རལ་གྲི་སྔོན་པོ། སྦྲུལ་ཞགས་སྔོ་ཁྲ། བ་དན་དར་ལྕེ་
གསུམ་པ་ཡུ་བ་ཅི་མཛེས། ནེའུ་ལེ་ནག་པོ། རྩེ་གསུམ་སྔོན་པོ་ཡུ་བ་ཅི་མཛེས།
བུམ་པ་སེར་པོ་རྣམས་བྲི། ཤར་གྱི་གཡོན་གྲལ་གྱི་ཟླ་འོག་གི་གདན་བཅུ་གཉིས་
ལ་གཡོན་སྐོར་དུ་རིམ་བཞིན། རྡོ་རྗེ་སེར་པོ། རལ་གྲི་སྔོན་པོ། ཐོད་པའི་
མཚན་པའི་དབྱུག་ཏོ་ཡུ་བ་ཅི་མཛེས། ཡང་དབྱུག་ཏོ་དེ་དང་འདྲ་བ། རྩེ་
གསུམ་སྔོན་པོ་ཡུ་བ་ཅི་མཛེས། རལ་གྲི་སྔོན་པོ། ཡང་དབྱུག་ཏོ་སྔར་དང་འདྲ་
བ། ཡང་དབྱུག་ཏོ་སྔར་དང་འདྲ་བ། སྟ་རེ་སྔོན་པོ། ཞགས་པ་ནག་པོ་སྣེ་
གཉིས་ན་ཨ་ལོང་དང་ལྕགས་ཀྱུ་སྔོན་པོ། དབྱུག་ཏོ་གོང་དང་འདྲ་བ། འཁོར་
ལོ་སེར་པོ་རྣམས་བཀོད། ཤར་སྒོར་ཟླ་གདན་གྱི་སྟེང་དུ་པི་ཝང་ཅི་མཛེས། ལྷོ་
སྒོར་རལ་གྲི་སྔོན་པོ། ནུབ་སྒོར་སྦྲུལ་ནག་སྔོ་ཁྲ། བྱང་སྐོར་རྒྱལ་མཚན་ཡུ་བ་
དང་བཅས་པ་ཅི་མཛེས་རྣམས་བྲི། ཕྱི་རོལ་གྱི་འདོད་སྣམ་མཆོད་ལྷ་རྟ་བབས་
ཀྱི་སྣམ་བུ་ཆོས་འཁོར་ སོགས་ཀྱང་ཕྱག་ལེན་བཞིན་ལེགས་པར་བྲི་ཞིང་ཚོན་
རྣམས་བཀྱེ་བར་བྱའོ།། དེ་ལྟར་རྟེན་དང་བརྟེན་པའི་དཀྱིལ་འཁོར་བྲིས་ཟིན་པ་དང་སློབ་དཔོན་



396
༄༅།བདུད་རྩི་སྨན་གྱི་མདོ་ཆོག
གྱིས་ཆད་ལྷག་ཡོད་མེད་ལེགས་པར་བརྟག་སྟེ། ཆད་པ་འབྲི། ལྷག་པ་དང་ཚོན་འཐོར་བ་རྣམས་དབྱི་ལ།
ཆད་ལྷག་མ་ཚོར་བ་རྣམས་ཡི་གེ་བརྒྱ་པ་བརྗོད་དེ་ཉེས་པ་སྦྱངས་ཧཱུྃ་དང་། ཨ་མྲྀ་ཏ་བཟླས་བས་བདུད་རྩི་
ལྔ་དང་བཅས་པའི་དྲིའི་ཆུས་དཀྱིལ་འཁོར་གྱི་ཕྱི་ངོས་སུ་བྱུགས་ཤིང་དེ་བཟླས་པའི་ཆུས་དཀྱིལ་འཁོར་ལ་
བསངས། ཚོན་ལྷག་མ་རྣམས་ལ། ཨོཾ་སརྦ་ཏ་ཐཱ་ག་ཏ་ཨབྷཾ་ནས་ཤཔྟའི་བར་གྱིས་མཆོད་
ནས་ཨོཾ་ཨཱཿ ཧཱུྃ་བཛྲ་མཱུ རྡུལ་ཚོན་གྱི་ཡེ་ཤེས་ པ་ནམ་མཁར་བཞུགས་པས་
རིགས་ལྔའི་ ཐུགས་ ཀར་ གཤེགས་ པར་ གྱུར་ པར་བསམ་ནས་ ཚོན་རྣམས་ ཅི་
བདེར་བཞག་གོ ། །
གཉིས་པ་བསྒྲུབ་ཅིང་མཆོད་ནས་དབང་བསྐུར་བའི་ཚུལ་ལོགས་སུ་བཀོད་
པ་ལས་ཤེས་ པར་བྱའོ།། བསྒྲུབ་མཆོད་གྲུབ་ཟིན་ པའི་ མཇུག་ གི་ ཉིན། ཨོཾ་
ཨཱ༔ ཧཱུྃ་བཛྲ་ཧཱུྃ༔ ཡེ་ཤེས་པའི་དཀྱིལ་འཁོར་རང་གནས་སུ་གཤེགས། དམ་
ཚིག་པའི་རྟེན་དང་བརྟེན་པའི་དཀྱིལ་འཁོར་འོད་དུ་ཞུ་ནས་རང་ཉིད་ལ་ཐིམ་
པར་གྱུར། ཅེས་བརྗོད། འདིར་འབད་དགེ་བས་མཁའ་མཉམ་ལུས་ཅན་ཀུན།།
བདེར་གཤེགས་བདུན་གྱི་རྨད་བྱུང་སྨོན་པའི་འབྲས།། མི་ཟད་རིན་ཆེན་གཏེར་
ལ་ལོངས་སྤྱད་ནས།། ལྷུན་གྲུབ་སྐུ་བཞིའི་གོ་འཕང་མྱུར་ཐོབ་ཤོག ། ཅེས་བདེ་
གཤེགས་བདུན་གྱི་དཀྱིལ་འཁོར་གྱི་ཆོ་ག་འཆི་མེད་བདུད་རྩིའི་ཆུ་རྒྱུན་ཞེས་བྱ་བ་འདི་ནི། གསོ་རིག་
གཞན་ཕན་གླིང་གི་འདུས་སྤྱི་ཐུན་མོང་ནས་བསྐུལ་ངོར། ཤཱཀྱའི་བཙུན་པ་སྐལ་བཟང་ཐུབ་བསྟན་
དབང་ཕྱུག་གིས་སྦྱར་བའོ།།



397
༄༅། ། བདེ་བར་གཤེགས་པ་བདུན་གྱི་བདག་མདུན་
བུམ་པས་བར་ཆོག་དང་བཅས་པ་ཕན་བདེ་
འབྱུང་གནས་ཇི་ལྟ་བ་བཞིན་ནག་འགྲོས་
སུ་བཀོད་པ་བཞུགས་སོ།།
བསྐལ་བཟང་ཐུབ་བསྟན་དབང་ཕྱུག
ཕུལ་བྱུང་ཚོགས་གཉིས་རིན་ཆེན་ཁམས་ལས་གྲུབ། མི་འཇིགས་བཞི་ཡི་
བང་རིམ་མངོན་པར་མཛེས།། མཁྱེན་བརྩེ་ཉི་ཟླའི་སྣང་བའི་སྐ་རགས་ཅན།།
ཐུབ་དབང་ས་འཛིན་ལྷུན་པོས་འགྲོ་འདི་སྐྱོངས།། གང་ གིས་ འགྲོ་ཀུན་ཉེར་
འཚོའི་ཐུགས་བསྐྱེད་ཀྱིས།། ལེགས་དྲངས་བེ་ཌཱུརྱ་མདངས་མཛེས་སྨན་གྱི་བླའི།།
སྐུ་མཆོག་ ཤར་ཚེ་ལུས་ ཅན་ ཉོན་མོངས་ཀྱི།། ཟུག་རྔུ་འཇོམས་ མཛད་ བདེ་
གཤེགས་བདུན་ ལ་ འདུད༎ རྒྱལ་ གསུང་ ཡན་ ལག་ བརྒྱད་ ཀྱི་ ཨ་ དར་ ཤར།།
ཉེས་བཤད་ཁ་བརླང་[རླངས]དྲི་མ་ཀུན་བསལ་ནས།། འཁྲུལ་བྲལ་དགོངས་
དོན་གཟུགས་བརྙན་མ་ལུས་པ།། བཀྲ་མཛད་རྒྱལ་བ་གཉིས་པར་སྙིང་ནས་
འདུད། .ཁྱད་པར་ཡུལ་ལྗོངས་མུན་པའི་སྨག་རུམ་འདིར།། རྒྱལ་བསྟན་འོད་
དཀར་སྣང་བ་རྒྱས་མཛད་པ།། ཧཱ་ས་བཛྲ་སྐུ་ཚེ་འཕྲེང་བརྒྱུད་ལ།། སྒོ་གསུམ་མི་
ཕྱེད་དད་པས་ཕྱག་བགྱིད་དོ།། སྒྲིབ་བྲལ་རྣམ་པར་དཀར་པའི་ལྷག་བསམ་
གྱིས།། ལེགས་བསྐྲུན་སྨན་ཆོག་འདོད་དགུའི་མཆོག་སྦྱིན་འདི༎ སྤེལ་ལ་མཆོག་
གསུམ་སྤྱི་དང་སྨན་གྱི་བླས། གནང་བ་དངོས་གྲུབ་ཆར་དང་ལྷན་ཅིག་སྩོལ།། །
དེ་ལ་འདིར་བཅོམ་ལྡན་འདས་སྨན་གྱི་བླ་བཻ་ཌཱུརྱ་འོད་ཀྱི་རྒྱལ་བོའི་དཀྱིལ་



398
༄༅།བདུད་རྩི་སྨན་གྱི་མདོ་ཆོག
འཁོར་གྱི་ཆོ་ག་ཉམས་སུ་ལེན་པ་ལ། རང་ཉིད་གཙོ་བོར་བསྐྱེད་པའི་ཆོ་ག
དཀྱིལ་འཁོར་བསྒྲུབ་ཅིང་མཆོད་དེ་དབང་ལེན་པའི་རིམ་པ། མཇུག་གི་བྱ་བ་
དང་གསུམ། །
དང་པོ་ལ། ཐོག་མར་འདིའི་དབང་ལེགས་པར་མནོད་[ནོད]དགོས་ཏེ།
ཕྱག་ཆེན་ཐིག་ལེ་ལས། དང་པོར་རེས་ཞིག་གང་ཚེ་སློབ། ལན་ཅིག་གིས་ནི་
དབང་རྣམས་ བསྐུར།། དེ་ཚེ་ གསང་ཆེན་བཤད་ པ་ཡི།། དེས་བར་སྣོད་དུ་
འགྱུར་བ་ཡིན།། ཞེས་སོགས་གསུངས་པ་ལྟར་སློབ་མ་ལ་དབང་བསྐུར་བ་དང༌།
བདག་ཉིད་འཇུག་ཅིང་དབང་བླངས་པ་དང་། བསྙེན་སྒྲུབ་བྱེད་པ་སོགས་ལ་
དབང་མནོད་དགོས་པར་གསུང་ཀྱང་དེང་དུས་ཚོགས་པ་སོགས་ཀྱིས་དབང་མ་
ཐོབ་པར་བདག་འཇུག་བཞེས་པའི་སྲོལ་འཇུག་ཀྱང་དེའི་རྒྱུ་མཚན་ཡང་། རང་
རེའི་དགེ་ལྡན་པ་རྣམས་ཀྱི་འདྲེན་མཆོག་བློ་བཟང་གྲགས་པ་དེ་ཉིད་རྒྱལ་བ་རྡོ་
རྗེ་འཆང་དངོས་ཡིན་པའི་གསང་སྔགས་ལ་བཀའ་རྒྱ་གྲོལ་བ་ཡིན་ཞེས་དམ་པ་དུ་
མས་དམིགས་བསལ་གྱི་གསུང་གནང་བས་འགལ་བ་ཆེར་མེད་སྙམ། འོན་ཀྱང་
མཐའ་གཅིག་ ཏུ་ ཁ་ཚོན་གཅོད་དཀའ། གང་ལྟར་ཀྱང་འདིའི་ དབང་ དང་
བསྙེན་པ་སྔོན་དུ་སོང་ན་རབ། དེ་ལྟར་མིན་ཀྱང་སྔར་གྱི་དམིགས་བསལ་གྱི་
གསུང་ལྟར་རྗེ་བླ་མ་ལ་རྡོ་རྗེ་འཆང་དངོས་སུ་བལྟ་བའི་མོས་གུས་དང་བཅས་
དགེ་སེམས་ཁྱད་པར་ཅན་གྱི་ངང་ནས། སྐྱབས་འགྲོ་སེམས་བསྐྱེད་ཚད་མེད་
བཞི་སོགས་རྒྱུད་དང་འདྲེས་ངེས་བ་བྱས་ནས། སླར་ཡང་ཁྱད་པར་གྱི་སྐྱབས་
འགྲོ་ནི་འདི་ལྟར། ཕྱོགས་བཅུ་དག་ན་བཞུགས་པ་ཡི།། མཆོག་གསུམ་རྣམས་
ལ་སྐྱབས་སུ་མཆི།། བདག་གིས་རྫོགས་པའི་བྱང་ཆུབ་ཕྱིར། དེང་ནས་བྱང་
ཆུབ་སེམས་བསྐྱེད་དོ།། ལན་གསུམ། རང་ཉིད་སྐད་ཅིག་གིས་དེ་བཞིན་གཤེགས་
པ་སྨན་པའི་རྒྱལ་པོར་གསལ་བའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ས་
བོན་ཧཱུྃ་ཡིག་ལས་འོད་ཟེར་འཕྲོས་པས། བཻ་ཌཱུརྱའི་ཞིང་ཁམས་ལ་སོགས་པ་ཞིང་
ཁམས་བརྒྱུད་ནས། དེ་བཞིན་གཤེགས་པ་བརྒྱད་ཀྱི་དཀྱིལ་འཁོར་གྱི་ལྷ་ཚོགས་



༄༅།བདེ་གཤེགས་བདུན་གྱི་བདག་མདུན་བུམ་པས་བར་ཆོག་དང་བཅས་པ། 399
མདུན་གྱི་ནམ་མཁར་སྤྱན་དྲངས། འོད་ཟེར་རང་གི་སྙིང་གར་ཐིམ།། གང་གི་
དྲིན་གྱིས་བདེ་ཆེན་ཉིད།། སྐད་ཅིག་གིས་ནི་ཐོབ་འགྱུར་བ།། བླ་མ་རིན་ཆེན་ལྟ་
བུའི་ཞིང་།། རྡོ་རྗེ་ཅན་ཞབས་པད་ལ་འདུད། ཅེས་སོགས་ཀྱིས་བླ་མ་དང་།
མགོན་པོ་ཐུགས་རྗེའི་ཆེ་ལྡན་པ།། ཐམས་ཅད་མཁྱེན་པའི་སྟོན་པ་པོ། བསོད་
ནམས་ཡོན་ཏན་རྒྱ་མཚོའི་ཞིང་།། དེ་བཞིན་གཤེགས་ལ་ཕྱག་འཚལ་ལོ།། དག་
པས་འདོད་ ཆགས་ བྲལ་ པར་ གྱུར། དགེ་ བས་ ངན་ སོང་ ལས་ གྲོལ་ ཞིང་།།
གཅིག་ཏུ་དོན་དམ་མཆོག་གྱུར་པ།། ཞི་གྱུར་ཆོས་ལ་ཕྱག་འཚལ་ལོ།། གྲོལ་ནས་
གྲོལ་བའི་ལམ་ཡང་སྟོན།། བསླབ་པ་དག་ལ་རབ་ཏུ་གནས།། ཞིང་གི་དམ་པ་
ཡོན་ཏན་ ལྡན།། དགེ་འདུན་ལ་ ཡང་ ཕྱག་ འཚལ་ལོ།། ཞེས་ སོགས་ཚིགས་
བཅད་གསུམ་གྱིས་དཀོན་མཆོག་གསུམ་དང༌། གཞོན་ནུའི་ཆ་ལུགས་འཆང་བ་
པོ། ཤེས་རབ་སྒྲོན་མེས་རབ་ཏུ་བརྒྱན།། འཇིག་རྟེན་གསུམ་གྱི་མུན་སེལ་བ།།
འཇམ་དཔལ་ལ་ཡང་ཕྱག་འཚལ་ལོ།། སངས་རྒྱས་ཀུན་གྱིས་རབ་ཏུ་བསྔགས།།
ཡོན་ཏན་དམ་པ་ཀུན་བསགས་པ།། སྤྱན་རས་གཟིགས་ཞེས་མཚན་གསོལ་བ།།
རྟག་པར་བརྩེ་ལ་ཕྱག་འཚལ་ལོ།། སྟོབས་པོ་ཆེ་ལ་དྲག་ཤུལ་ཅན།། རིག་སྔགས་
རྒྱལ་པོ་དགེ་བ་ཅན།། གདུལ་དཀའ་པོ་དག་འདུལ་བ་པོ།། རྡོ་རྗེ་འཛིན་ལ་ཕྱག་
འཚལ་ལོ། ཞེས་སོགས་ཚིགས་བཅད་གསུམ་གྱིས་རིགས་གསུམ་གྱི་བདག་པོ་
དང༌། བསྐལ་བ་གྲངས་མེད་འདས་པའི་དུས་ཀྱི་ཚེ། ཕོངས་གྱུར་འགྲོ་བ་
མཐའ་དག་སྐྱབས་པའི་ཕྱིར།། སྨོན་ལམ་ཁྱད་པར་ཅན་རྣམས་གདབ་གྱུར་བའི།།
བདེ་བར་གཤེགས་པ་བདུན་ལ་ཕྱག་འཚལ་ལོ།། ཞེས་སྨན་བླའི་ལྷ་ཚོགས་ལ་
ཕྱག་བྱ། ཚོགས་ཞིང་གི་མཆོད་པ་བསངས་སྦྱངས་བྱིན་གྱིས་བརླབས་པ་ནི། ཨ་
མྲྀ་ཏས་བསངས་སྭ་བྷཱ་ཝས་སྦྱངས་སྟོང་པ་ཉིད་དུ་གྱུར། སྟོང་བའི་ངང་ལས་ཨོཾ་
ལས་རིན་པོ་ཆེ་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་
བྱུང་བའི། མཆོད་ཡོན། ཞབས་བསིལ། མེ་ཏོག བདུག་སྤོས། མར་མེ།
དྲི་ཆབ། ཞལ་ཟས། རོལ་མོ་རྣམས་རང་བཞིན་སྟོང་བ་རྣམ་པ་མཆོད་རྫས་



400
༄༅།བདུད་རྩི་སྨན་གྱི་མདོ་ཆོག
བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་
བསྐྱེད་པར་གྱུར། ཨོཾ་ཨརྒྱུ་ཨཱ༔ ཧཱུྃ། ནས་ཤཔྟ་ཨཱ༔ ཧཱུྃ། ཨོཾ་སརྦ་ཏ་ཐཱ་ག་ཏ་ས་པ་
རི་ཝཱར་ཨ་ “པཱུ་ཛ་ཝུ་ཙ་མེ་གྷ་ས་མུ་ཏྲ་སྤར་ཎ་ས་མ་ཡ་ཤྲཱི་ཡེ་ཧཱུྃ། དེ་བཞིན་དུ།
ཤཔྟའི་བར་གྱིས་མཆོད། དངོས་བཤམས་ཡིད་སྤྲུལ་མཆོད་པ་མ་ལུས་འབུལ།།
ཐོག་མེད་ནས་བསགས་སྡིག་ལྟུང་ཐམས་ཅད་བཤགས། སྐྱེ་འཕགས་དགེ་བ་
རྣམས་ལ་ རྗེས་ ཡི་ རང་།། འཁོར་བ་མ་སྟོངས་བར་དུ་ལེགས་ བཞུགས་ནས།།
འགྲོ་ལ་ཆོས་ཀྱི་འཁོར་ལོ་བསྐོར་དུ་གསོལ།། བདག་གཞན་དགེ་རྣམས་བྱང་ཆུབ་
ཆེན་པོར་བསྔོ། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་
པར་གྱུར་ཅིག སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་
བྲལ་བར་གྱུར་ཅིག སེམས་ཅན་ཐམས་ཅད་སྡུག་བསྔལ་མེད་པའི་བདེ་བ་དང་མི་
འབྲལ་བར་གྱུར་ཅིག སེམས་ཅན་ཐམས་ཅད་ཉེ་རིང་ཆགས་སྡང་དང་བྲལ་བའི་
བཏང་སྙོམས་ཚད་མེད་ལ་གནས་པར་གྱུར་ཅིག ཅེས་ཚད་མེད་བཞི་དང་བྱང་
ཆུབ་ཀྱི་སེམས་རྒྱུད་དང་འདྲེས་ངེས་བསྒོམས་ནས་ཚོགས་ཞིང་རྣམས་རང་ལ་
ཐིམ་པས་བྱིན་གྱིས་བརླབས་པར་བསམ། དེ་ནས་དངོས་གཞི་ལ་འཇུག་པ་ནི།
ཨོཾ་སྭ་བྷཱ་ཝ་ཤུདྷ	སརྦ་དྷརྨ སྭབྷཱ་ཝ་ཤུདྡྷོཉ་ཧཱུཾ། ཆོས་ཐམས་ཅད་རང་བཞིན་གྱི་
སྟོང་བའི་སྟོང་བ་ཉིད་དུ་གྱུར། སྟོང་བའི་ངང་ལས་པཾ་ལས་སྣ་ཚོགས་པདྨའི་ལྟེ་
བར་ཧཱུྃ་དཀར་པོ་ཡོངས་སུ་གྱུར་བ་ལས། རིན་པོ་ཆེའི་གཞལ་ཡས་ཁང་གྲུབ་
བཞི་སྒོ་བཞི་པ། ཕྱི་ནས་རིམ་པ་བཞིན་དུ་སྔོ། སེར། དམར། ལྗང་། དཀར་
བའི་རྩིགས་པ་རིམ་པ་ལྔ་དང་ལྡན་པའི་སྟེང་དུ་རིན་པོ་ཆེའི་ཕ་གུ་སེར་པོ་དེའི་
སྟེང་དུ་ཆུ་སྲིན་གྱི་ཁ་ནས་འཕྱང་བའི་རིན་པོ་ཆེའི་དྲ་བ་དང་དྲ་བ་ཕྱེད་པ་ལ།
དྲིལ་བུ་དང་རྔ་ཡབ་ལ་སོགས་པས་བརྒྱན་པ། དེའི་ཕྱི་ངོས་སུ་བྱ་འདབ་ལས་
འཕྱང་བའི་རིན་པོ་ཆེའི་ཤར་བུ། དེའི་སྟེང་དུ་མདའ་ཡབ་པདྨ་འདབ་མ་ཕྱེད་
པའི་དབྱིབས་ཅན་ལ། བ་དན་དང་རྒྱལ་མཚན་ལ་སོགས་པས་མཛེས་པར་བྱས་
པ། ཕྱི་ནས་འདོད་ཡོན་གྱི་སྣམ་བུ་དམར་པོས་བསྐོར་བ། སྒོ་དང་སྒོ་ཁྱུད་ཀྱི་



༄༅།བདེ་གཤེགས་བདུན་གྱི་བདག་མདུན་བུམ་པས་བར་ཆོག་དང་བཅས་པ། 401
མཚམས་དང༌། གྲྭ་བཞིར་ཟླ་ཕྱེད་རྡོ་རྗེ་རིན་ཆེན་གྱིས་སྤྲས་པ། སྒོ་བཞི་སོ་སོའི་
མདུན་དུ་ཀ་བ་བཞི་བཞིས་བཏེགས་པའི་རྟ་བབས་སྣམ་བུ་བཅུ་གཅིག་དང་ལྡན་
པའི་རྩེ་མོར་ཆོས་ཀྱི་འཁོར་ལོའི་གཡས་གཡོན་དུ་རི་དྭགས་ཕོ་མོ་དང་བཅས་པ།
ནང་ཀ་བ་བརྒྱད་ཀྱིས་བཏེགས་པའི་སྟེང་རྡོ་རྗེའི་གདུང་གིས་མཛེས་པར་ཕུབ་པ།
རྩེ་མོ་རྡོ་རྗེ་ནོར་བུ་རིན་པོ་ཆེའི་ཏོག་གིས་མཛེས་པར་བྱས་པ། དེའི་ཕྱི་རོལ་ཏུ་
མཐའ་རིན་པོ་ཆེའི་ཕ་གུས་བརྩིགས་པ། གཞལ་ཡས་ཁང་གི་ནང་གིས་གཞི་
ཐམས་ཅད་ཤར་སྔོ། ལྷོ་སེར། ནུབ་དམར། བྱང་ལྗང་། དབུས་དཀར་བ།
དེར་བོ་ཡོངས་སུ་གྱུར་བ་ལས་པདྨ་འདབ་མ་སུམ་རིམ། དབུས་ཀྱི་པདྨ་འདབ་
མ་བརྒྱད་པ། བར་གྱི་པདྨ་འདབ་མ་བཅུ་དྲུག་པ། དེའི་ཕྱི་རིམ་པདྨ་འདབ་མ་
ཉེར་གཉིས་པ། དབུས་ཀྱི་འདབ་མ་བརྒྱད་ལྟེ་བ་དང་བཅས་པའི་སྟེང་དུ་སིངྒའི་
ཁྲི་ཆེན་པོ་དེའི་སྟེང་དུ་ཟླ་བའི་དཀྱིལ་འཁོར་རེ། བར་གྱི་འདབ་མ་བཅུ་དྲུག་ལ་
ཟླ་བའི་དཀྱིལ་འཁོར་རེ། ཕྱིའི་འདབ་མ་ཉེར་གཉིས་ཀྱི་ཕྱོགས་སྐྱོང་བཅུ་ལ་བྲག་
རིའི་གདན། སྡེ་དཔོན་བཅུ་གཉིས་ལ་ཟ་འོག་གི་གདན། སྒོ་བཞིར་པད་ཟླའི་
གདན་རེ་རེ། དབུས་ཀྱི་ཟླ་བའི་སྟེང་དུ། ཏདྱ་ཐཱ། ཨོཾ་བྷི་ཥ་ཛཱི་བྷི་ཥ་ཛཱི་མ་ཧཱ་བྷི་
ཥ་ཛཱི་བྷི་ཥ་ཛཱི་རཱ་ཛ་ས་མུངྒ་ཏེ་སྭཱཧཱ། ཞེས་པའི་སྔགས་ཀྱི་འཕྲེང་བ་ཧཱུྃ་དང་བཅས་
པ་ནམ་མཁར་ སྒྲ་སྒྲགས་པ། དེ་རྣམས་ཡོངས་སུ་གྱུར་པ་ལས། རང་ ཉིད་
བཅོམ་ལྡན་འདས་སྨན་པའི་རྒྱལ་པོ་སྐུ་མདོག་སྔོན་པོ་ཕྱག་གཡས་མཆོག་སྦྱིན་གྱི་
ཕྱག་རྒྱས་ཨ་རུ་ར་དང་། གཡོན་མཉམ་བཞག་གི་སྟེང་ན་ལྷུང་བཟེད་བསྣམས་
པ། པད་འདབ་ནང་མ་བརྒྱད་ལ། ཤར་ལྷོར་ ཤཱཀ་ཐུབ་ སེར་པོ་ གཡས་ པ་
གནོན་གཡོན་ མཉམ་ བཞག་མཛད་ པ། ལྷོར་ མཚན་ལེགས་ སེར་ པོ་ གཡས་
སྐྱབས་སྦྱིན་གཡོན་མཉམ་བཞག་མཛད་པ། ལྷོ་ནུབ་ཏུ་སྒྲ་དབྱངས་ སེར་པོ་
གཡས་མཆོག་སྦྱིན་གཡོན་མཉམ་བཞག་མཛད་པ། ནུབ་ཏུ་གསེར་བཟང་སེར་
པོ་ཕྱག་གཉིས་ཆོས་འཆད་ཀྱིས་ཕྱག་རྒྱ་མཛད་པ། ནུབ་བྱང་དུ་མྱ་ངན་མེད་
མཆོག་དམར་སྐྱ་ཕྱག་གཉིས་ཏིང་ངེ་འཛིན་གྱི་ཕྱག་རྒྱ་མཛད་པ། བྱང་དུ་ཆོས་



402
༄༅།བདུད་རྩི་སྨན་གྱི་མདོ་ཆོག
བསྒྲགས་དཀར་ལ་དམར་བའི་མདངས་ཅན་ཕྱག་གཉིས་ཆོས་འཆད་ཀྱི་ཕྱག་རྒྱ་
མཛད་པ། བྱང༌ ཤར་ དུ་ མངོན་མཁྱེན་དམར་ པོ་ གཡས་ མཆོག་སྦྱིན་ གཡོན་
མཉམ་བཞག་མཛད་པ། ཐམས་ཅད་ཀྱང་མཚན་དཔེའི་རྒྱན་དང་ལྡན་ཞིང་
ཤམ་ཐབས་དང་། ཆོས་གོས་ངུར་སྨྲིག་གསོལ་བ་སྤྲུལ་སྐུས་རྣམ་པ་ཅན་ནོ།།
ཤར་དུ་ཡུམ་ཆེན་མོ་གསེར་གྱི་མདོག་ཅན་ཞལ་གཅིག་ཕྱག་བཞི་མ། ཕྱག་དང་
པོ་གཉིས་རྡོ་རྗེ་དང་པོ་ཏི། འོག་མ་གཉིས་མཉམ་བཞག་མཛད་པ། དར་དང་
རིན་པོ་ཆེས་སྤྲས་ པའོ།། དེའི་ཕྱི་རིམ་པད་འདབ་བཅུ་དྲུག་ གི་ ཤར་ གྱི་ པད་
འདབ་བཞི་ལ། འཇམ་དཔལ་སེར་པོ་གཡས་རལ་གྲི་དང་གཡོན་ཨུཏྤལའི་སྟེང་
ན་པོ་ཏི། སྤྱན་རས་གཟིགས་དཀར་པོ་པདྨ། ཕྱག་རྡོར་སྔོ་ལྗང་རྡོ་རྗེ། ཉི་སྣང་
དམར་སེར་པདྨའི་སྟེང་ན་ཉི་མ། ལྷོའི་པད་འདབ་བཞི་ལ་ཟླ་སྣང་དཀར་པོ་
པདྨའི་སྟེང་ན་ཟླ་བ། བློ་གྲོས་ཆེན་པོ་སེར་པོ་པདྨའི་ལྟེ་བར་སྤྱན་གྱིས་མཚན་པ།
བྱམས་པ་སེར་པོ་ཀླུ་ཤིང་དང་བུམ་པ། སྐྱབས་གྲོལ་དཀར་པོ་གཡས་ཆོས་མཛོད་
འཛིན་ཅིང་། གཡོན་བརླའི་སྟེང་ན་རྡོ་རྗེ་ཁུར་ཚུར་མཛད་པ། ནུབ་ཀྱི་པད་
འདབ་བཞི་ལ་སྤོབས་པ་བརྩེགས་པ་དཀར་པོ་སྤོས་ཕོར། རྣམ་པར་གནོན་པ་
ལྗང་སྔོན་རལ་གྲི། བལྟ་ན་སྡུག་དཀར་པོ་པདྨའི་སྟེང་ན་པོ་ཏི། མུན་པ་ཐམས་
ཅད་ངེས་པར་འཇོམས་པའི་བློ་གྲོས་དཀར་སེར་རིན་ཆེན་དབྱུག་པ། བྱང་གི་
པད་འདབ་བཞི་ལ་བསམ་པ་ལེགས་པར་སེམས་པ་དཀར་པོ་བདུད་རྩིའི་བུམ་པ།
ལྷུན་པོ་བརྩེགས་དཀར་པོ་པདྨའི་སྟེང་ན་ཟླ་ཕྱེད། སང་སང་པོའི་དབྱངས་སྔོན་
པོ་ཨུཏྤལའི་སྟེང་ན་རྡོ་རྗེ། ལྷུན་པོ་ཆེན་པོ་རྩེ་འཛིན་དཀར་པོ་བུམ་པ་བདུད་
རྩིས་གང་བ་འཛིན་པ། ཐམས་ ཅད་ ཀྱང་ དར་དང་ རིན་ པོ་ཆེས་ སྨྲས་ པའོ།།
དེའི་ཕྱི་རིམ་གྱི་འདབ་མ་ཉེར་གཉིས་ལ་ཤར་ནས་བརྩམས་ཏེ་གཡས་ གྲལ་ལ།
ཚངས་པ་སེར་པོ་འཁོར་ལོ་འཛིན་པ་ ངང་བའི་ ཁྲི་ལ་ གནས་པ། བརྒྱ་བྱིན་
དཀར་པོ་རྡོ་རྗེ་འཛིན་པ་ གླང་པོ་ཆེའི་ཁྲི་ལ་གནས་པ། མེ་ལྷ་དམར་པོ་ གྷནྡྷེ་
འཛིན་པར་སྐྱེ་ལ་གནས་པ། གཤིན་རྗེ་སྔོན་པོ་བ་ཅོན་[ཅོད ]འཛིན་པ་མ་ཧེ་ལ་
D2



༄༅།བདེ་གཤེགས་བདུན་གྱི་བདག་མདུན་བུམ་པས་བར་ཆོག་དང་བཅས་པ། 403
གནས་པ། སྲིན་པོ་སྨུག་ནག་རལ་གྲི་འཛིན་པ་རོ་ལངས་ལ་གནས་པ། ཆུ་ལྷ་
དཀར་པོ་སྦྲུལ་ཞགས་འཛིན་པ་ཆུ་སྲིན་ལ་གནས་པ། རླུང་ལྷ་དུད་ཁ་བ་དན་
འཛིན་པ་ཤཱ་བ་ལ་གནས་པ། གནོད་སྦྱིན་སེར་པོ་ནེའུ་ལེ་འཛིན་པ་རྟ་ལ་གནས་
པ། དབང་ལྡན་དཀར་པོ་རྩེ་གསུམ་འཛིན་པ་ཁྱུ་མཆོག་ལ་གནས་པ། སའི་ལྷ་
མོ་སེར་མོ་བུམ་པ་འཛིན་པ་ཕག་ལ་གནས་པ། ཤར་ནས་བརྩམས་ཏེ་གཡོན་
གྲལ་ལ། ཇི་འཇིགས་སེར་པོ་རྡོ་རྗེ་འཛིན་པ། རྡོ་རྗེ་དམར་པོ་རལ་གྲི། རྒྱན་
འཛིན་སེར་པོ་དབྱུག་ཏོ། གཟའ་འཛིན་སྔོ་སྐྱ་དབྱུག་ཏོ། རླུང་འཛིན་དམར་པོ་
རྩེ་གསུམ། གནས་བཅས་དུད་ཁ་རལ་གྲི། དབང་འཛིན་དམར་པོ་དབྱུག་ཏོ།
གཟུང་འཛིན་སེར་པོ་དབྱུག་ཏོ། སྨྲ་འཛིན་དམར་སྐྱ་སྟ་རེ། བསམ་འཛིན་སེར་
པོ་ཞགས་པ། གཡོ་བ་འཛིན་སྔོན་པོ་དབྱུག་ཏོ། རྫོགས་བྱེད་དམར་པོ་འཁོར་
ལོ་ཐམས་ཅད་གཡོན་པས་ནེའུ་ལེ་འཛིན་པ། ཡན་ལག་ཐུང་ཞིང་ཤ་རྒྱས་པ།
གསུས་པ་ཆེ་བ། རེ་རེ་ལ་ཡང་འཁོར་གནོད་སྦྱིན་བདུན་འབུམ་བདུན་འབུམ་
གྱིས་བསྐོར་བའོ།། ཤར་སྒོར་ཡུལ་འཁོར་བསྲུང་དཀར་པོ་པི་ཝང་། ལྷོ་སྒོར་
འཕགས་སྐྱེས་པོ་སྔོན་པོ་རལ་གྲི། ནུབ་སྒོར་སྤྱན་མི་བཟང་དམར་པོ་སྦྲུལ་ཞགས་
དང་བྱང་ཆུབ་མཆོད་རྟེན། བྱང་སྒོར་རྣམ་ཐོས་སྲས་སེར་པོ་རྒྱལ་མཚན་དང་
ནེའུ་ལེ་འཛིན་པ། རང་རང་གི་སྲས་བཙུན་མོ་གཡོག་མང་པོས་བསྐོར་བ་དང་
བཅས་ པ། ལྷ་རྣམས་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱ༔ དམར་པོ།
ཐུགས་ཀར་ཧཱུཾ་སྔོན་པོ། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས། བོ་
ཌཱུརྱའི་ཞིང་ཁམས་ལ་སོགས་པ་ཞིང་ཁམས་བརྒྱད་ནས་བསྒོམས་པ་དང་འདྲ་
བའི་བདེ་བར་གཤེགས་པ་བརྒྱད་ཀྱི་ལྷ་ཚོགས་མདུན་གྱི་ནམ་མཁར་སྤྱན་དྲངས།
ཨོཾ་སརྦ་ཏ་ཐཱ་ག་ཏ་ས་པ་རི་ཝཱ་ར་བཛྲ་ས་མ་ཡ་ཛ་ཛ༔ ཛ ཧཱུྃ་བཾ་ཧོ༔ གཉིས་
སུ་མེད་པར་གྱུར། སླར་ཡང་ཐུགས་ཀའི་ཧཱུྃ་ལས་འོད་ཟེར་འཕྲོས། རིགས་ལྔ་
འཁོར་དང་བཅས་པ་སྤྱན་དྲངས། ཨོཾ་པཉྩ་ཀུ་ལ་ས་པ་རི་ཝཱ་ར་ཨརྒྱུ་སོགས་ཀྱིས་
མཆོད། དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་



404
༄༅།བདུད་རྩི་སྨན་གྱི་མདོ་ཆོག
བསྐུར་དུ་གསོལ། ཞེས་གསོལ་བ་བཏབ་པས་དེ་རྣམས་ཀྱིས། ཇི་ལྟར་བལྟམས་
པ་ཙམ་གྱིས་ནི།། ཞེས་སོགས་ནས། ཨོཾ་སརྦ་ཏ་ཐཱ་ག་ཏ་ཨ་བྷི་ཥཱ་ག་ཏ་ས་མ་ཡ་ཤྲཱི་
ཡེ་ཧཱུཾ། ཞེས་དབང་བསྐུར་ལུས་གང་། དྲི་མ་དག ཆུའི་ལྷག་མ་སྤྱི་གཙུག་ཏུ་
གནས་པ་ཡོངས་སུ་གྱུར་པ་ལས། དེ་བཞིན་གཤེགས་པ་བརྒྱད་ལ་རྣམ་སྣང་གིས་
དབུ་བརྒྱན། ལྷ་ལྷག་མ་རྣམས་ལ་གཙོ་བོས་དབུ་བརྒྱན་པར་གྱུར། བདག་
བསྐྱེད་ཀྱིས་མཆོད་པ་ནི། ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་བ་
ཉིད་དུ་གྱུར། སྟོང་པའི་ངང་ལས་ཨོཾ་ལས་རིན་པོ་ཆེ་སྣོད་ཡངས་ཤིང་རྒྱ་ཆེ་བ་
རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི། མཆོད་ཡོན། ཞབས་བསིལ།
མེ་ཏོག བདུག་སྤོས། མར་མེ། དྲི་ཆབ། ཞལ་ཟས། རོལ་མོ་རྣམས་རང་
བཞིན་སྟོང་པ་རྣམ་པ་མཆོད་རྫས་བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་
པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨགྷཾ་ཨཱཿ ཧཱུྃ། ནས་ཤཔྟ་
ཨ ཧཱུྃ། ཨོཾ་སརྦ་ཏ་ཐཱ་ག་ཏ་ས་པ་རི་ཝཱ་ར་ཨགྷཾ་པཱུ་ཛ་མེ་གྷས་མུ་ཏྲ་སྤར་ཎ་ས་མ་ཡ་
ཤྲཱི་ཡེ་ཧཱུྃ། དེ་བཞིན་དུ། ཤཔྟའི་བར་གྱིས་མཆོད། མཚན་ལེགས་རིན་ཆེན་
གསེར་བཟང་མྱ་ངན་མེད། ཆོས་བསྒྲགས་མངོན་མཁྱེན་སྨན་བླ་ཤཱཀྱ་ཐུབ། རྒྱ་
ཆེན་སྨོན་ལམ་ཡོངས་སུ་རྫོགས་པ་ཡི།། བདེ་བར་གཤེགས་པ་བརྒྱད་ལ་ཕྱག་
འཚལ་ལོ།། ཞེས་བསྟོད་པ་བྱ། རང་གི་ཐུགས་ཀར་ཟླ་བ་ལ་གནས་པའི་བཟླས་
བྱའི་སྔགས་ཀྱིས་བསྐོར་པ་ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་
སྡིག་སྒྲིབ་སྦྱངས། སངས་རྒྱས་བྱང་སེམས་ཀྱི་ཡོན་ཏན་དང་མཐུ་སྟོབས་ཐམས་
ཅད་འོད་ཟེར་གྱི་རྣམ་པར་བསྡུས་ནས་སྔགས་འཕྲེང་ལ་ཐིམ་པར་གྱུར། ཏདྱཐཱ།
གྷུ་མེ་གྷུ་མེ། ཨི་མི་ནི་མི་ཧི་མ་ཏི་མ་ཏི་སཔྟཱཿཏ་ཐཱ་ག་ཏ་ས་མཱ་དྷྱ་དྷིཥི་ཏེ། ཨ་ཏེ་མ་ཏེ།
པཱ་ལེ་པཱ་པ་ཤོ་དྷ་ནི། སརྦ་པཱ་པཾ་ནཱ་ཤ་ཡ་མ་མ་བུདྡྷ་བུ་བུདྡྷོ་ཏྟ་མེ། ཨུ་མེ་ཀུ་མེ།
བུདྡྷ་ཀྵེ་ཏྲ་པ་རི་ཤདྷ་ནི། དྷ་མེ་ནི་དྷ་མེ། མེ་རུ་མེ་རུ་མེ་རུ་ཤི་ཁ་རེ། སཧྥ་ཨ་ཀཱ་ལ་
ཚྭ་རྒྱུ། ནི་པཱ་ར་ཎི། བུདྡྷེ་སུ་བུདྡྷེ་བུདྡྷ་ཨ་དྷིཥཱ་ན། རཀྵནྟུ་མེ། སརྦ་དེ་བ་ས་མེ་ཨ་
སེ་མེ་ས་མ་ནཱ་ཧ་རནྟ། སརྦ་བུདྡྷ་བོ་དྷི་ས་ཏཱ། ཤ་མེ་ཤ་མེ་པྲ་ཤ་མདྷུ་མེ། སརྦ་ཨི་ཏུ་



༄༅།།བདེ་གཤེགས་བདུན་གྱི་བདག་མདུན་བུམ་པས་བར་ཆོག་དང་བཅས་པ། 405
པ་དྲ་པ་བྱཱ་ཏ་ཡ པཱུ་ར་ཎེ་བྷཱུ་ར་ཎེ་བུ་ར་ཡ་མེ། སབྦ་ཨཱ་ཤཱ་ཡ། བཻ་ཌཱུརྱ་པྲ་ཏི།
བྷཱ་སེ་སཏྠ་པཱ་པག་ལངྐ་རི་སཱཧཱ། ཞེས་ སོགས་ཀྱིས་གཟུངས་རིང་མང་དུ་བཟླ།
ཏདྱཐཱ། སིདྷི་སིདྷི་སུ་སིདྡྷི་མོ་ཙ་ནི། མོཀྵ་ཎི་མུཀྟི་བི་མུཀྟི། ཨ་མ་ལེ་བི་མ་ལེ་མཾ་ག་
ལེ་ཧིར་སྐྱེ་གནྡྷེ་རན་གནྡྷེ། སརྦ་ཨརྦ་སཱ་དྷ་ནི། པ་ར་མཱནྠ་སཱ་དྷ་ནི། མ་ན་སེ། མ་
ཧཱ་མ་ན་སེ། ཨདྷཱ་ཏེ། ཨ་བྱཱ་དྷཱ་ཏེ། བི་ཏ་བྷ་ཡེ་སུ་བརྩེ་བྲཧྥ་གྷོ་ཥཱ། བནྡྷ་བྷུའི་ཏེ།
སཧྥ་ཨརྗེ་ཞུ་ཨ་པ་རཱ་ཛ་ཏེ།སརྦ་ཏྲ་ཨ་པྲ་ཏི་ཧ་ཏེ། ཙ་ཏུ ཥ་བུདྡྷ་ཀོཊི་བ་ཥི་ཏེ།
ནམ སཊྚ་ཏ་ཐཱ་ག་ཏཱ་ནཾ་སྭཱཧཱ། གསེར་བཟང་གི་གཟུངས་དང་། ཁྱད་པར་དུ་
སྨན་བླའི་རྒྱལ་པོའི་སྙིང་པོ། ཨོ་བྷི་ཥ་ཛེབྷི་ཥཚེ་མ་ཧཱ་བྷི་ཥ་ཛེ་གྷི་ཥ་ཛེ་རཱ་ཛ་ས་མུངྒ་
ཏེ་སྭཱཧཱ། ཞེས་པ་འདི་ཅི་ནུས་བཟླ། དེ་ནས། ན་མ་སྟྲཱི་ཡདྷི་ཀ་ནཱི། སརྦ་ཏ་ཐཱ་ག་
ཏཱ་ནཱཾ། སརྦ་ཏཱ་པྲ་ཏི་ཧ་ཏཱ་པཱ་བྷི་དྷ་རྨ་ཏཱ་ཝ་ལི་ནཾ། ཨོཾ་ཨ་ས་མ་ས་མ་ས་མནྟ་ཏོཉ་ན་
ནཱ་པཱ་ཏི་ཤ་ས་ནི། ཧ་ར་ཧ་ར་སྨ་ར་སྨ་ར་ན། བིག་ཏ་རཱ་ག་བུདྡྷ་དྷརྨ་ཏེ། ས་ར་ས་
ར་ས་མ་བ་ལ། ཧ་ས་ཧ་ས། ཏྲ་ཡ་ཏྲ་ཡ། ག་ག་ན་མ་ཧཱ་པར་ཡཀྵ་ཎཾ། ཛཱ་ལ་ཛ་
ལ་ན་ས་ག་རེ་སྭཱཧཱ། ཞེས་བརྗོད་ཅིང་ཡིག་བརྒྱ་བཟླ། བསྔོ་སྨོན་གྱིས་རྒྱས་
གདབ་པ་ནི། དགེ་བ་འདི་ཡིས་མྱུར་དུ་བདག ། སྨན་བླའི་རྒྱལ་པོ་འགྲུབ་གྱུར་
ནས།། འགྲོ་བ་གཅིག་ཀྱང་མ་ལུས་པ།། དེ་ཡི་ས་ལ་འགོད་པར་ཤོག ། ཨོཾ་ཁྱེད་
ཀྱིས་སེམས་ ཅན་ དོན་ ཀུན་ མཛད།། རྗེས་ སུ་ མཐུན་ པའི་ དངོས་ གྲུབ་ སྩོལ།།
སངས་རྒྱས་ ཡུལ་དུ་གཤེགས་ ནས་ ཀྱང་།། སླར་ཡང་ འབྱོན་ པར་ མཛད་ དུ་
གསོལ།། ཨོཾ་ཨཱ༔ ཧཱུྃ་བཛྲ་མུ ཡེ་ཤེས་པ་གཤེགས་དམ་ཚིག་པ་རྟེན་དང་བརྟེན་
པར་བཅས་པ་རང་ཉིད་ལ་ཐིམ་པར་གྱུར། བར་བསམས་པ་ནི་བདག་བསྐྱེད་གྱི་
རིམ་པའོ།།
དེ་ནས་བུམ་པ་ནི། ཨ་མྲྀ་ཏས་བསངས། སྭ་བྷཱ་ཝས་སྦྱངས། བུམ་པ་
སྟོང་པ་ཉིད་དུ་གྱུར། སྟོང་པའི་ངང་ལས་པཾ་ཁཾ་ལས་བྱུང་བའི་རིན་པོ་ཆེའི་བུམ་
པ་དཀར་པོ་ལྟོ་བ་ཆེ་པ་མགྲིན་པ་རིང་བ་མཆུ་འཕྱང་བ་ལ་སོགས་པ་མཚན་ཉིད་
ཐམས་ཅད་དང་ལྡན་པར་གྱུར། ཨོཾ་ཏཔེ་ཏསྟེ་མ་ཧཱ་ཏསྟེ་སྭཱཧཱ། ལྷའི་ཆུ་བོ་གངྒཱ་



406
༄༅།བདུད་རྩི་སྨན་གྱི་མདོ་ཆོག
དང་བུམ་པའི་ཆུ་དབྱེར་མི་ཕྱེད་པར་གྱུར། རྣམ་རྒྱལ་བུམ་པ་ཕྱི་བུམ་པའི་རྣམ་
པ་ཅན་ལ། ནང་ལྷའི་གཞལ་ཡས་ཁང་གྲུ་བཞི་སྒོ་བཞི་ལ་སོགས་པའི་མཚན་
ཉིད་ཐམས་ཅད་ཡོངས་སུ་རྫོགས་པ་གདན་དང་བཅས་པར་གྱུར་པའི་དབུས་སུ་
སངས་རྒྱས་སྨན་གྱི་བླ། པད་འདབ་ནང་མ་བརྒྱད་ལ། ཤར་ལྷོར་ཤཱཀ་ཐུབ།
ལྷོར་མཚན་ལེགས། ལྷོ་ནུབ་ ཏུ་ སྒྲ་དབྱངས། ནུབ་ ཏུ་གསེར་བཟང་། ནུབ་
བྱང་དུ་མྱ་ངན་མེད། བྱང་ དུ་ཆོས་ བསྒྲགས། བྱང༌ ཤར་ དུ་ མངོན་མཁྱེན།
ཤར་དུ་ཡུམ་ཆེན་མོ། དེའི་ཕྱི་རིམ་པད་འདབ་བཅུ་དྲུག་གི་ཤར་གྱི་པད་འདབ་
བཞི་ལ། འཇམ་དཔལ། སྤྱན་རས་གཟིགས། ཕྱག་རྡོར། ཉི་སྣང་། ལྷོའི་
པད་འདབ་བཞི་ལ། ཟླ་སྣང་། བློ་གྲོས་ཆེན་པོ། བྱམས་པ། སྐྱབས་ གྲོལ།
ནུབ་ཀྱི་པད་འདབ་བཞི་ལ། སྤོབས་པ་བརྩེགས་པ། རྣམ་གནོན། བལྟ་ན་སྡུག
མུན་འཇོམས། བྱང་གི་པད་འདབ་བཞི་ལ། ལེགས་སེམས། ལྷུན་པོ་བརྩེགས།
སང་སང་པོའི་དབྱངས། ལྷུན་པོ་རྩེ་འཛིན། དེའི་ཕྱི་རིམ་གྱི་པད་འདབ་ཉེར་
གཉིས་ལ་ཤར་ནས་བརྩམས་ཏེ། གཡས་གྲལ་ལ། ཚངས་པ། བརྒྱ་བྱིན། མེ་
ལྷ། གཤིན་རྗེ། སྲིན་པོ། ཆུ་ལྷ། རླུང་ལྷ། གནོད་སྦྱིན། དབང་ལྡན། སའི་
ལྷ་མོ། ཤར་ནས་ བརྩམས་ཏེ་གཡོན་གྲལ་ལ། རྗེ་འཇིགས། རྡོ་རྗེ། རྒྱན་
འཛིན། གཟའ་ འཛིན། རླུང་ འཛིན། གནས་ བཅས། དབང་ འཛིན།
གཏུང་འཛིན། སྨྲ་འཛིན། བསམ་འཛིན། གཡོ་བ་འཛིན། རྫོགས་བྱེད། སྒོ་
བཞིར་རྒྱལ་ཆེན་བཞི་རྣམས་ བཞུགས་ པ། རྣམ་ རྒྱལ་ བུམ་ པའི་མཚན་མའི་
གནས་རྣམས་སུ་པདྨ་དང་ཟླ་བའི་གདན་ལ། ཤར་དུ་ཨོཾ་ལས་འཁོར་ལོ། དེའི་
འོག་ཏུ་ཧཱུྃ་ལས་རྡོ་རྗེ། ལྷོར་ཏཱཾ་ལས་རིན་པོ་ཆེ། ནུབ་ཏུ་བྷི ལས་པདྨ། བྱང་དུ་
ཨཱ༔ ལས་རལ་གྲི། དེ་རྣམས་ཡོངས་སུ་གྱུར་པ་ལས། དེ་བཞིན་གཤེགས་པ་
རིགས་ལྔར་ གྱུར་ པ་ནི། ཤར་དུ་རྣམ་ སྣང་ དཀར་པོ་འཁོར་ལོ་དང་དྲིལ་བུ་
འཛིན་པ། དེའི་འོག་ཏུ་མི་བསྐྱོད་པ་སྔོན་པོ་རྡོ་རྗེ་དང་དྲིལ་བུ། ལྷོར་རིན་
འབྱུང་སེར་པོ་རིན་པོ་ཆེ་དང༌། ནུབ་ཏུ་འོད་དཔག་མེད་དམར་པོ་པདྨ་དང་།



༄༅།།བདེ་གཤེགས་བདུན་གྱི་བདག་མདུན་བུམ་པས་བར་ཆོག་དང་བཅས་པ། 407 །
A
བྱང་དུ་དོན་ཡོད་གྲུབ་པ་ལྗང་གུ་རལ་གྲི་དང་དྲིལ་བུ་འཛིན་པ། ལས་བུམ་གྱི་
ནང་དང་མཚན་མའི་གནས་སུ་པཾ་ལས་པདྨ་དང་རཾ་ལས་ཉི་མའི་དཀྱིལ་འཁོར་གྱི་
སྟེང་དུ་ཧཱུྃ་ལས་སྣ་ཚོགས་རྡོ་རྗེ་ཧཱུྃ་གིས་མཚན་པ་ཡོངས་སུ་གྱུར་བ་ལས། ཁྲོ་བོ་
བདུད་རྩི་འཁྱིལ་བ་ལྗང་སྔོན་གཡས་སྣ་ཚོགས་རྡོ་རྗེ་ཐུགས་ཀར་འཛིན་ཅིང་།
གཡོན་དེས་ཡུ་བ་བྱས་པའི་དྲིལ་བུ་ད་ཀུར་བརྟན་པ། ཞབས་གཡས་བསྐུམ་
གཡོན་བརྐྱང་ནས་བཞུགས་པ། དེ་རྣམས་ཀྱི་སྤྱི་བོར་ཨོཾ་དཀར་པོ། མགྲིན་པར་
ཨཱ༔ དམར་པོ། ཐུགས་ ཀར་ ཧཱུཾ་ སྔོན་ པོ། དེ་ རྣམས་ ལས་ འོད་ ཟེར་ འཕྲོས་
བསྒོམས་ པ་ དང་ འདྲ་ བའི་ཡེ་ ཤེས་ པ་ དབང་ ལྷ་ དང་ བཅས་ པ་ སྤྱན་ དྲངས།
ཛ ཧཱུྃ་བཾ་ཧོ༔ གཉིས་སུ་མེད་པར་གྱུར། དབང་ལྷས་དབང་བསྐུར། རང་
རང་གི་རིགས་ཀྱི་བདག་པོས་དབུ་བརྒྱན་པར་གྱུར། བདག་བསྐྱེད་ལྟར་མཆོད་
པ་བྱིན་གྱིས་བརླབས་ཏེ། ཆོས་དབྱིངས་རྣམ་དག་ཡེ་ ཤེས་ རང་བཞིན་ལས།།
སྒྱུ་མའི་རྣམ་འཕྲུལ་ ལྷ་ མོ་ མཆོད་ཡོན་མ།། བཅོམ་ ལྡན་ བུམ་ པའི་ ལྷ་ ཚོགས་
མཉེས་ཕྱིར་འབུལ།། རྡོ་རྗེ་མཆོད་ཡོན་མ་ཡིས་མཉེས་གྱུར་ཅིག ། ཨོཾ་སརྦ་ཏ་ཐཱ་
ག་ཏ་ཨགྷཾ་ནས་ཤཔྟའི་བར་གྱིས་མཆོད། མཚན་ལེགས་རིན་ཆེན་ ། ཞེས་
བསྟོད་བྱ། དེ་ནས་དུང་ཆོས་ཀྱི་ཆུ་ལ་དམིགས་ནས། ཨོཾ་བཛྲ་ཨུ་དཀར་ཧཱུྃ་དང་
ཡི་གེ་གསུམ་ལན་བདུན་བདུན་བཟླ། དུང་ཆོས་ཀྱི་ཆུ་ཡེ་ཤེས་ཀྱི་བདུད་རྩིར་
བྱས་པའི་རྡོ་རྗེའི་རྡུལ་ཕྲ་རབ་ཀྱི་རང་བཞིན་དུ་གྱུར་པར་བསམ། དེ་ནས་ཧཱུཾ་
ཞེས་བརྗོད་ཅིང་གཟུངས་ཐག་མེ་ཏོག་དང་བཅས་པ་ལག་པ་གཡོན་པའི་ཁུ་ཚུར་
གྱིས་བཟུང༌། ལག་པ་གཡས་པས་འཕྲེང་བ་བཟུང་ལ། རང་གི་ཐུགས་ཀ་ནས་
འོད་ཟེར་འཕྲོས་པ་གཟུངས་ཐག་ལ་འཁྲིལ་ཏེ་སོང་བས། བུམ་པའི་ལྷ་རྣམས་ཀྱི་
ཐུགས་རྒྱུད་བསྐུལ། ལྷ་སོ་སོའི་ཐུགས་ཀའི་སྔགས་འཕྲེང་ལས་འོད་ཟེར་འཕྲོས་
སངས་རྒྱས་ དང་བྱང་ཆུབ་ སེམས་ དཔའ་ ཐམས་ ཅད་ ཡེ་ ཤེས་ཀྱི་བདུད་རྩིར་
བཀུག་པ་དང་། བུམ་པའི་ལྷ་རྣམས་ཀྱི་སྐུའི་ཆ་ ཐམས་ ཅད་ལས་བདུད་རྩི་
བབས་པ་རྣམས་བུམ་གྱི་ཆུ་དང་དབྱེར་མེད་དུ་གྱུར། བཻ་ཌཱུརྱ་གཟུངས་ཅི་འགྲུབ་
019T



408
༄༅།བདུད་རྩི་སྨན་གྱི་མདོ་ཆོག
དང་། ཏདྱཐཱ། ཨོཾ་བྷི་ཥ་ཙེ་ཞེས་སོགས་བརྒྱ་རྩ་བཟླ། ལས་བུམ་ལ། ཨོཾ་བཛྲ་
ཨ་མྲྀ་ཏ་ཞེས་པ་བརྒྱ་རྩ་དང་། ཐུན་མོང་ལ། ཨོཾ་ཨཱ ཧཱུྃ་བརྒྱ་རྩ་བཟླས་ནས་ཡིག་
བརྒྱ་ལན་གསུམ། གཙོ་བོའི་སྔགས་དང༌། ཧཱུྃ་ལན་བདུན་བཟླས་པས་བུམ་པ་
གཉིས་སུ་མཆོད་ཡོན་འབུལ། འཁྱིལ་བ་བཟླས་པའི་མེ་ཏོག་དཀར་པོ་གསུམ་
གསུམ་གཞུག ཨོཾ་སརྦ་ཏ་ཐཱ་ག་ཏ་པུཥྛ། དྷུ་པེ། ཨཱ་ལོ་ཀེ། གནྡྷེ། ནི་ཝི་ཏྱ་པྲ་
ཏི་ཙྪ་ཧཱུཾ་སྭཱཧཱ། ཞེས་ཉེར་སྤྱོད་ཀྱིས་མཆོད། ཨ་མྲྀ་ཏ་དང་ལས་བུམ་གྱི་ཆུས་
བསངས་ཤིང་། ཇི་སྲིད་དཀྱིལ་འཁོར་གྱི་བྱ་བ་མ་རྫོགས་པ་དེ་སྲིད་དུ་བགེགས་
རྣམ་པར་བཟློག་པར་མཛོད་ཅིག ཨོཾ་ཨཱ༔ ཧཱུྃ་བཛྲ་མུ། བུམ་པའི་ལྷ་ཡེ་ཤེས་པ་
གཤེགས། དམ་ཚིག་པ་རྣམས་ཞུ་ནས་བུམ་པའི་ཆུ་དང་རོ་གཅིག་ཏུ་གྱུར་པར་
བསམ་ལ་རྣམ་རྒྱལ་བུམ་བརྟེན་ཁེབས་སོགས་ཀྱིས་གཡོགས་ཏེ་གནས་དབེན་
པར་སྦ་ཞིང་། ལས་བུམ་བསངས་གཏོར་གྱི་དོན་དུ་རང་གི་ཉེ་ལོགས་སུ་འཇོག་
པར་བྱའོ།།
གཉིས་པ་དཀྱིལ་འཁོར་བསྒྲུབ་ཅིང་མཆོད་དེ་དབང་ལེན་པའི་རིམ་པ་ནི།
ཨ་མྲྀ་ཏས་བསངས། ཨོཾ་ སྭ་ བྷཱ་ ཝ་ ཤུདྡྷ༔ སརྦ་དྷརྨཱ་སྭ་ བྷཱ་ ཝ་ ཤུདྡྷོཉ་ཧཾ། ཆོས་
ཐམས་ཅད་ རང་ བཞིན་ གྱིས་ སྟོང་ པའི་ སྟོང་ བ་ ཉིད་ དུ་ གྱུར། ཞེས་ པ་ནས།
རང་རང་གི་སྲས་བཙུན་མོ་གཡོག་མང་པོས་བསྐོར་བ་དང་བཅས་པ་མཆོག་
བདེན་རྒྱལ་བ་སྲས་བཅས་བྱིན་རླབས་དང་།། ཚོགས་གཉིས་མངའ་ཐང་ཆོས་
དབྱིངས་དག་པའི་མཐུས།། ཞིང་འདི་བདེ་བ་ཅན་ལྟར་སྣོད་བཅུད་ཀྱི། སྲིད་
ཞིའི་ཕུན་ཚོགས་འདོད་དགུས་འབྱོར་གྱུར་ཅིག རིན་ཆེན་ས་གཞི་ལྗོན་ཤིང་ཆུ་
མཚོས་བརྒྱན།། གསེར་དངུལ་མུ་ཏིག་བྱེ་མ་སྦྲམ་བུར་བདལ།། མེ་ཏོག་གཅལ་
[གཅད ] བཀྲམ་ཙན་དན་དྲི་བསུང་ལྡང་།། ལྷ་མིའི་ལོངས་སྤྱོད་ཀུན་བཟང་
མཆོད་པས་ཁྱབ། དེར་ནི་ཡིད་འོང་ནོར་བུའི་ཕོ་བྲང་དབུས། པདྨ་སེང་ཁྲི་
རྒྱལ་བ་སྲས་ བཅས་རྣམས།། བཞུགས་ ནས་ གཟུངས་ རིག་ མོས་ སྟོབས་ ཀྱིས་
བསྐྲུན་པའི། མཆོད་སྤྲིན་རྒྱ་མཚོས་གང་ཞིང་སྤྱོད་གྱུར་ཅིག ། ཨོཾ་ན་མོ་བྷ་ག་ཝ་



༄༅།བདེ་གཤེགས་བདུན་གྱི་བདག་མདུན་བུམ་པས་བར་ཆོག་དང་བཅས་པ། 409
ཏེ། བཛྲ་སཱ་ར་པྲ་མ་རྡ་ནི། ཏ་ཐཱ་ག་ཏཱ་ཡ། ཨཧ་ཏེ་སམྱཀཾ་བུདྡྷཱ་ཡ། ཏདྱ་ཐཱ།
ཨོཾ་བཛེ་བཛེ་མ་ཧཱ་བཛྲ། མ་ཧཱ་བིདྱ་བཛེ། མ་ཧཱ་ཏེ་ཛ་བཛེ། མ་ཧཱ་བོདྷི་ཙིཏྟ་བཛེ།
མཧཱ་པོ་དྷི་མ་ཟློ་བ་སཾ་ཀྲ་མ་ཎ་བཛེ། སརྦ་ཀརྨ་ཨཱ་ཝ་ར་ཎ་བི་ཤོ་དྷ་ན་བཛེ་སྭཱཧཱ།
ལན་གསུམ། དཀོན་མཆོག་གསུམ་གྱི་བདེན་པ་དང༌། སངས་རྒྱས་དང་བྱང་
ཆུབ་སེམས་ དཔའ་ ཐམས་ ཅད་ཀྱི་བྱིན་ གྱིས་ བརླབས་ དང༌། ཚོགས་ གཉིས་
ཡོངས་སུ་རྫོགས་པའི་མངའ་ཐང་ཆེན་པོ་དང་། ཆོས་ཀྱི་དབྱིངས་རྣམ་པར་དག་
ཅིང་བསམ་གྱིས་མི་ཁྱབ་པའི་སྟོབས་ཀྱིས་དེ་བཞིན་དུ་གྱུར་ཅིག དེ་ནས། རྣམ་
དག་ཆོས་ཀྱི་དབྱིངས་ལས་ མ་ གཡོས་ ཀྱང༌།། ཐུགས་ རྗེས་ཚད་མེད་འགྲོ་ལ་
ཕྱོགས་བཅུར་གཟིགས།། རྒྱལ་བ་ཀུན་གྱི་འཕྲིན་ལས་རྒྱས་མཛད་པའི།། དུས་
གསུམ་བླ་མ་འཁོར་བཅས་གཤེགས་སུ་གསོལ།། སྙིགས་མའི་མགོན་པོ་བརྩེ་ལྡན་
བདེ་གཤེགས་བདུན། ཐུབ་དབང་དམ་ཆོས་བྱང་སེམས་བཀའ་སྡོད་བཅས།།
བདག་སོགས་སྐྱོབས་ཕྱིར་མགོན་སྐྱབས་དཔུང་གཉེན་དུ།། སྤྱན་འདྲེན་འདིར་
གཤེགས་གདན་འཛོམས་བྱིན་རླབས་མཛོད།། གཤེགས་བྱོན་སྐྱེ་འབྲི་མེད་པའི་
སྐུ༎ ཇི་ལྟར་སྨོན་ཞིང་ཡོད་པ་ ལྟར།། དཀར་པོ་འཆར་བའི་ཚུལ་བཞིན་དུ།།
འཇིག་རྟེན་སྐྱབས་སུ་གཤེགས་སུ་གསོལ།། བདེ་བར་གཤེགས་སོ་བཅོམ་ལྡན་
འདས།། བདག་ཅག་བསོད་ནམས་སྐལ་བར་ལྡན།། བདག་གིས་ཕུལ་བའི་
མཆོད་ཡོན་འདི།། བཞེས་ནས་བདག་ལ་དགྱེས་པར་མཛོད།། ཁྱེད་ཀྱི་རང་
བཞིན་ཡོངས་དག་པས།། སྲེད་སོགས་འཆིང་བ་མི་མངའ་ཡང་།། བདག་ཅག་
སྒྲིབ་པ་སྦྱང་སླད་དུ།། གཙང་མ་ཆབ་ཀྱི་སྐུ་ཁྲུས་གསོལ།། དེ་བཞིན་གཤེགས་
དང་དེ་ཡི་སྲས་རྣམས་ལ།། རིན་ཆེན་བུམ་པ་མང་པོ་སྤོས་ཀྱི་ཆུས།། ཡིད་འོང་
ལེགས་པར་གང་བ་གླུ་དང་ནི།། རོལ་མོར་བཅས་པ་དུ་མས་སྐུ་ཁྲུས་གསོལ། དེ་
དག་སྐུ་ལ་མཚུངས་པ་མེད་པའི་གོས།། གཙང་ལ་དྲི་རབ་བགོས་པས་སྐུ་ཕྱིའོ།།
དེ་ནས་དེ་ལ་ཁ་དོག་ལེགས་བསྒྱུར་བའི།། ན་བཟའ་ཤིན་ཏུ་དྲི་ཞིམ་དམ་པ་
འབུལ།། སྲ་བའམ་ཡང་བ་ལྷ་ཡི་གོས།། མི་ཕྱེད་རྡོ་རྗེའི་སྐུ་བརྙེས་ལ།། མི་ཕྱེད་



410
༄༅།བདུད་རྩི་སྨན་གྱི་མདོ་ཆོག
མོས་པས་བདག་འབུལ་ན།། བདག་ཀྱང་རྡོ་རྗེའི་སྐུ་ཐོབ་ཤོག ། འགྲོ་བ་ཉོན་
མོངས་སྐོམ་གྱིས་གདུངས་པ་ལ།། ཆོས་ཀྱི་ཆུ་ཡིས་ཚིམ་པར་བྱ་བའི་ཕྱིར།། ཉེ་
བྲལ་བསྒྲུབས་པའི་དོན་ལ་དམིགས་ནས་ཀྱང་།། བདག་གིས་ཁྱེད་ལ་བུམ་ཆུ་
དབུལ་བར་བགྱི།། ཞེས་ པའི་བར་གྱིས་སྤྱན་འདྲེན་དང་ཁྲུས་གསོལ།། ཆོས་
སྟོན་དག་པའི་དཀྱིལ་འཁོར་འདིར།། དཔལ་ཆེན་དག་པའི་གདན་བཤམས་ཏེ།
གཉེར་འཛིན་མི་གཡོ་མཉམ་བཞག་པས།། དགྱེས་པར་དགོངས་ཏེ་གདན་ལ་
བཞུགས། ཞེས་དང་། ལྷ་ཐམས་ཅད་ཀྱི་སྤྱི་བོར་ཨོཾ་དཀར་པོ། མགྲིན་པར་
ཨཱ༔ དམར་པོ། ཐུགས་ཀར་ཧཱུཾ་སྔོན་པོ། རང་གི་ཐུགས་ཀའི་ཧཱུྃ་ལས་འོད་ཟེར་
འཕྲོས། བཻཌཱ་རྱ་སྣང་ལ་སོགས་པའི་ཞིང་ཁམས་བརྒྱད་ནས། བསྒོམས་པ་དང་
འདྲ་བའི་བདེ་བར་གཤེགས་པ་བརྒྱད་ཀྱི་ལྷ་ཚོགས་འཁོར་དང་བཅས་པ་སྤྱན་
དྲངས་པ་རྣམས་སོ་སོའི་ཞིང་ཁམས་ནས་རྫུ་འཕྲུལ་གྱིས་མདུན་གྱི་ནམ་མཁའ་
གཤེགས་པར་གྱུར། ཛ ཧཱུྃ	ཐཾ་ཧོ༔ དམ་ཚིག་བ་སོ་སོ་དང་གཉིས་སུ་མེད་
པར་གྱུར། སླར་ཡང་ཐུགས་ཀའི་ཧཱུྃ་ལས་འོད་ཟེར་འཕྲོས། རིགས་ལྔ་འཁོར་
དང་བཅས་པ་སྤྱན་དྲངས། ཨོཾ་པཉྩ་ཀུ་ལ་ས་བཱ་རི་ཝ་ར་ཨརྒྱུ་སོགས་ཀྱིས་མཆོད།
དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་
གསོལ། ཞེས་གསོལ་བ་བཏབ་པས། དེ་རྣམས་ཀྱིས་ཇི་ལྟར་བལྟམས་པ་ཞེས་
སོགས་ནས་ཨོཾ་སརྦ་མས་ཤི་ཡེ་ཧཱུཾ། ཞེས་དབང་བསྐུར། ལུས་གང་། དྲི་མ་དག་
ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས། དེ་བཞིན་གཤེགས་
པ་བརྒྱད་ལ་རྣམ་སྣང་གིས་དབུ་བརྒྱན། ལྷ་ ལྷག་མ་རྣམས་ལ་གཙོ་བོས་དབུ་
བརྒྱན་པར་གྱུར། རིགས་བདག་གིས་རྒྱས་འདེབས་སྔར་ལྟར་བྱ་ཞིང་དབང་ལྷ་
རྣམས་རང་ཉིད་ལ་ཐིམ་པར་མོས། བཀའ་དྲིན་མཉམ་མེད་རྩ་བའི་བླ་མ་དང་།།
ཞེས་པ་ནས། རྟག་ཏུ་བསྲུང་སྐྱོབ་གཡེལ་བ་མེད་པར་མཛོད།། ཅེས་སྤྱི་ཕྱག་
དང་ཡན་ལག་བདུན་པ་ཕྱག་འཚལ་བ་མཆོད་པ་འབུལ་བ་ནས། སོ་སོའི་སྨོན་
ལམ་གྱི་བར་འདི་བཞིན་བྱ། རང་ཉིད་གཙོ་བོ་ལས་མར་མེ་གཅིག་ལས་གཉིས་



༄༅།བདེ་གཤེགས་བདུན་གྱི་བདག་མདུན་བུམ་པས་བར་ཆོག་དང་བཅས་པ། 411
ཆད་ཀྱི་ཚུལ་དུ་ཕྱེ་ནས་དཀྱིལ་འཁོར་གྱི་ཤར་སྒོའི་ཐད་ཀྱི་ཕྱི་རོལ་ཏུ་མཆོད་པའི་
ལས་ལ་གནས་པར་གྱུར་བར་བསམ་ནས་དཀྱིལ་འཁོར་གྱི་མཆོད་པ་བྱིན་གྱིས་
རླབས་ལ།། དྲི་མེད་ཡིད་འོང་ལྷ་ཡི་གངྒཱ་སོགས།། རབ་གཙང་མཆོད་ཡོན་ཇི་
སྙེད་མཆིས་པ་ཀུན།། བཅོམ་ལྡན་སྨན་བླའི་རྒྱལ་པོའི་ལྷ་ཚོགས་ལ།། དྭངས་
པའི་སེམས་ཀྱིས་འབུལ་ལོ་བཞེས་སུ་གསོལ།། ཨོཾ་སརྦ་ཏ་ཐཱ་ག་ཏ་ཨབྷཾ་པྲ་ཏི་ཙྪ་ཧཱུཾ་
སྭཱཧཱ། དེ་བཞིན་དུ་འོག་མ་རྣམས་ལ་ཐོག་མཐའ་འདྲ་ལ། ཨརྒྱུ་གྱི་ས་གནས་སུ་
པདྡྷཾ། པུཥྛ། དྷུ་པེ། ཨ་ལོ་ཀེ གནྡྷེ། ནི་ཝིདྱ། ཤཔྟའི་བར་འཇུག གསེར་
མདོག་ལྡན་པ་གུར་གུམ་གྱིས་བགོས་པའི།། ཡིད་འོང་ལྷ་ཡི་ཞབས་བསིལ་འདི་
དག་ཀྱང་། བཅོམ་ལྡན་སྨན་བླའི་རྒྱལ་པོའི་ལྷ་ཚོགས་ལ།། དྭངས་པའི་སེམས་
ཀྱིས་འབུལ་ལོ་བཞེས་སུ་གསོལ།། ཨོཾ་སརྦ་ཏ་ཐཱ།། བཅོམ་ལྡན་སྨན་བླའི་རྒྱལ་
པོའི་ལྷ་ཚོགས་ལ།། མེ་ཏོག་མན་ད་ར་དང་པདྨ་དང༌།། ཨུཏྤལ་ལ་སོགས་དྲི་
ཞིམ་ཐམས་ཅད་དང་།། འཕྲེང་བ་སྤེལ་ལེགས་ཡིད་འོང་རྣམས་ཀྱིས་མཆོད།
ཨོཾ་སརྦ་ཏ་ཐཱ། བཅོམ་ལྡན་སྨན་བླའི་རྒྱལ་པོའི་ལྷ་ཚོགས་ལ།། རྫི་ཕྱོགས་ཙམ་
མིན་རབ་འབྱམས་རྒྱལ་བའི་ཞིང་།། ཀུན་ནས་འགེངས་བྱེད་དྲི་བ་བསུང་ངད་
ལྡང་བའི།། ཡིད་འོང་ལྷ་ཡི་བདུག་སྤོས་རྣམས་ཀྱིས་མཆོད། ཨོཾ་ སརྦ་ཏ་ ཐཱ།
བཅོམ་ལྡན་སྨན་བླའི་རྒྱལ་པོའི་ལྷ་ཚོགས་ལ།། གསེར་གྱི་པདྨ་ཚར་དུ་དངར་བ་
ཡི།། མུན་སེལ་རིན་ཆེན་སྒྲོན་མེ་ཚོགས་དག་ཀྱང་།། དྭངས་པའི་སེམས་ཀྱིས་
འབུལ་ལོ་བཞེས་སུ་གསོལ།། ཨོཾ་ཨོཾ་སརྦ་ཏ་ཐཱ། བཅོམ་ལྡན་སྨན་བླའི་རྒྱལ་པོའི་
ལྷ་ཚོགས་ལ།། ག་པུར་ཙན་དན་གུར་གུམ་ལ་སོགས་པའི།། དྲི་ཞིམ་ངད་ལྡན་ལྡེ་
གུ་བྱུག་པ་ཡང་།། དྭངས་པའི་སེམས་ཀྱིས་འབུལ་ལོ་བཞེས་སུ་གསོལ།། ཨོཾ་སརྦ་
ཏ་ཐཱ། བཅོམ་ལྡན་སྨན་བླའི་རྒྱལ་པོའི་ལྷ་ཚོགས་ལ།། །། ཞལ་ཟས་བཟའ་
བཏུང་སྣ་ཚོགས་བཅས་པ་ཡི།། རོ་ཡི་མཆོག་གྱུར་ལྷ་ཡི་བཤོས་བུ་ཡང་།། དྭངས་
པའི་སེམས་ཀྱིས་འབུལ་ལོ་བཞེས་སུ་གསོལ།། ཨོཾ་སརྦ་ཏ་ཐཱ།། བཅོམ་ལྡན་སྨན་
བླའི་རྒྱལ་པོའི་ལྷ་ཚོགས་ལ།། སེམས་ཅན་སྡུག་བསྔལ་ཀུན་ནས་སིམ་བྱེད་པའི།།



412
༄༅།།བདུད་རྩི་སྨན་གྱི་མདོ་ཆོག
སྙན་འགྱུར་དབྱངས་ལྡན་རོལ་མོ་ཡིད་འོང་འདི།། དྲངས་ པའི་ སེམས་ ཀྱིས་
འབུལ་ལོ་བཞེས་སུ་གསོལ།། ཨོཾ་སརྦ་ཏ་ཐཱ་ག་ཏ་ཨརྒྱུ། ། པྲ་ཏཱི་ཙྪ་ཧཱུཾ་སྭཱཧཱ། རིན་
ཆེན་དབང་གི་རྒྱལ་པོ་བིཌཱུརྱ། སྔོན་པོ་ལ་སོགས་ཁ་དོག་དབྱིབས་ཀྱི་གཟུགས།།
རྣམ་གསུམ་གཟུགས་ཀྱི་རྡོ་རྗེ་མར་བྱས་ནས།། དཀྱིལ་འཁོར་ ལྷ་ཡི་སྤྱན་ལ་
དབུལ་བར་བྱ།། ཨོཾ་སརྦ་ཏ་ཐཱ་ག་ཏརཱུ་བ་བྲ་ཏི་ཙྪ་ཧཱུཾ་སྭཱཧཱ།། མ་ཟིན་འབྱུང་བའི་
ཚོགས་ པ་ལས་བྱུང་ བའི།། བརྗོད་བྲལ་དབྱངས་ལ་ སོགས་ པ་ སྒྲ་ཡི་ཚོགས།།
རྣམ་གསུམ་སྒྲ་ཡི་རྡོ་རྗེ་མར་བྱས་ནས།། དཀྱིལ་འཁོར་ལྷ་ཡི་སྙན་པ་དབུལ་བར་
བྱ།། ཨོཾ་སརྦ་ཏ་ཐཱ་ག་ཏ་ཤཔྟ་པྲ་ཏི་ཙྪ་ཧཱུྃ་སྭཱཧཱ། ག་བུར་ཨ་ཀར་ཛཱ་ཏི་ལ་སོགས་
པ།། ལེགས་པར་སྦྱར་ལས་བྱུང་བ་དྲི་ཡི་ཚོགས།། རྣམ་གསུམ་དྲི་ཡི་རྡོ་རྗེ་མར་
བྱས་ནས།། དཀྱིལ་འཁོར་ལྷ་ཡི་ཤངས་ལ་དབུལ་བར་བྱ།། ཨོཾ་སརྦ་ཏ་ཐཱ་ག་ཏ་ཨ་
གྷཾ། ། གནྟེ་བྲཏི་ཙྪ་ཧཱུཾ་སྭཱཧཱ། ལུས་མཆོག་རྟས་བྱེད་བདུད་རྩིའི་ཟས་སོགས་ཀྱི།།
མངར་སྐྱུར་ཁ་དང་བསྐ་ལ་སོགས་པའི་རོ།། རྣམ་གསུམ་རོ་ཡི་རྡོ་རྗེ་མར་བྱས་
ནས། དཀྱིལ་འཁོར་ལྷ་ཡི་ལྗགས་ལ་དབུལ་བར་བྱ།། ཨོཾ་སརྦ་ X ར་ས་ X སཱཧཱ།
ལུས་ལ་རེག་པ་ཙམ་གྱིས་བདེ་སྟེར་བ།། དཔག་བསམ་གོས་ལ་སོགས་པ་རེག་
བྱའི་ཚོགས།། རྣམ་གསུམ་རེག་བྱའི་རྡོ་རྗེ་མར་བྱས་ནས།། དཀྱིལ་འཁོར་ལྷ་ཡི་
སྐུ་ལ་དབུལ་བར་བྱ།། ཨོཾ་སརྦ་ཏ་ཐཱ་ག་ཏ་སྤྱན་པྲ་ཏི་ཙྪ་ཧཱུཾ་སྭཱཧཱ། འཛམ་བུ་ཆུ་
བོའི་གསེར་ལས་ལེགས་བྱས་ཤིང་།། རྩིབས་སྟོང་ལྡན་པའི་དཔག་ཚད་ལྔ་བརྒྱ་
བ། ཉི་མ་གཉིས་པ་ལྟ་བུར་མཁར་འཕགས་ཏེ།། དཔག་ཚད་འབུམ་ལམ་ཉི་མ་
གཅིག་གིས་གཅོད།། དེའི་མཐུས་ ནམ་ མཁའ་ ལམ་ལས་ དཔུང་ ཚོགས་ བཞི།།
གླིང་གཞི་ལྷ་གནས་དང་པོར་བགྲོད་བྱེད་པའི།། འཁོར་ལོ་རིན་ཆེན་ཕུལ་བས་
འགྲོ་བ་ཀུན།། ཆོས་ཀྱི་སྲིད་ལ་དབང་སྒྱུར་ཐོབ་པར་ཤོག ། ཨོཾ་སརྦ་ཏ་ཐཱ་ག་ཏ་
ཙ་ཀྲ་རཏྣ་པྲ་ཏི་ཙྪ་ཧཱུཾ་སྭཱཧཱ། རིན་ཆེན་བཻ་ཌཱུརྱ་ཡི་ཟུར་བརྒྱད་ལས། སྤྲོས་པའི་
འོད་ཀྱིས་དཔག་ཚད་བརྒྱ་ཡི་བར།། མཚན་མོའང་ཉིན་མོ་བཞིན་དུ་སྣང་བྱེད་
ཅིང་།། ཚ་བས་གདུང་ཚེ་འོད་ཀྱིས་བསིལ་བ་སྟེར།། དེ་ནི་དུས་མིན་འཆི་དང་



༄༅།བདེ་གཤེགས་བདུན་གྱི་བདག་མདུན་བུམ་པས་བར་ཆོག་དང་བཅས་པ། 413
ནད་རྣམས་སེལ།། ཡིད་ལ་གང་བསམ་ཕལ་ཆེར་འབྱུང་འགྱུར་བའི།། ནོར་བུ་
རིན་ཆེན་ཕུལ་བས་འགྲོ་ཀུན་གྱི།། ཆོས་ལྡན་རེ་བ་ཡིན་བཞིན་གྲུབ་པར་ཤོག །
ཨོཾ་སརྦ་ x མ་ཎི་རནྟ་པྲ་ཏཱི་ཙྪ་ཧཱུཾ་སྭཱཧཱ། ཡིད་འོང་ལྟ་ན་སྡུག་པའི་བུད་མེད་ནི།།
ལུས་དང་ཁ་ནས་དྲི་ཞིམ་རབ་ཏུ་འབྱུང༌།། གང་གིས་རེག་ན་བདེ་བའི་མཆོག་
སྟེར་ཞིང་། གླིང་དེར་བཀྲེས་སྐོམ་མྱ་ངན་སེལ་བར་བྱེད། བུད་མེད་སྐྱོན་ལྔ་
སྤངས་ཤིང་ཡོན་ཏན་ནི།། རྣམ་པ་བརྒྱུད་དང་རབ་ཏུ་ལྡན་གྱུར་བའི།། བཙུན་
མོ་རིན་ཆེན་ཕུལ་བས་འགྲོ་བ་ཀུན།། ཟག་མེད་བདེ་བ་ཆེ་ལ་སྤྱོད་པར་ཤོག །
ཨོཾ་སརྦ་x སྦི་རཏྠ x ཧཱུྃ་སྭཱཧཱ། གཞན་ལ་མི་འཚེ་ཆོས་མ་ཡིན་པ་སྤངས། ཡང་
དག་ཐ་སྙད་ལས་ལ་སྐྱོ་བ་མེད།། ས་ཡི་བདག་པོའི་ཡིད་ལ་བསམ་པ་རྣམས།།
མ་སྨྲས་པར་ཡང་ཤེས་ནས་སྒྲུབ་པར་བྱེད།། དཔུང་རྣམས་འགྲོ་དང་གནས་དང་
ལྡོག་པ་ཡི།། བྱ་བ་ཀུན་ལ་རབ་ཏུ་མཁས་གྱུར་བའི།། བློན་པོ་རིན་ཆེན་ཕུལ་
བས་འགྲོ་བ་ཀུན།། རྒྱལ་བའི་དགོངས་པ་ཇི་བཞིན་སྐོང་བར་ཤོག ། ཨོཾ་སརྦ་X
པ་རཱི་ཎ་ ཨ་ཀ་རཏྣ་ x ཧཱུཾ་སྭཱཧཱ།། ཡན་ལག་བདུན་ལྡན་གངས་ཀྱི་རི་བོ་འདྲ།།
རང་བཞིན་གླང་པོ་སྟོང་གི་སྟོབས་དང་ལྡན།། ཉི་མ་གཅིག་གིས་འཛམ་གླིང་
ལན་གསུམ་འཁོར།། ཅང་ཤེས་སྐུད་པ་ཡིས་ཀྱང་དཀྲི་བར་ནུས།། གཞན་ལ་མི་
གནོད་མི་འཁྲུག་དལ་གྱིས་འགྲོ། ཕ་རོལ་སྡེ་ལས་རྒྱལ་བར་བྱེད་པ་ཡི།། གླང་པོ་
རིན་ཆེན་ཕུལ་བས་འགྲོ་བ་ཀུན།། ཐེག་པ་མཆོག་གི་བཞོན་པས་འགྲོ་བར་
ཤོག ། ཨོཾ་སརྦ་X ག་ཛ་རཏྣ་ཧཱུཾ་སྭཱཧཱ། མེ་ཏོག་ཀུ་མུ་ད་བན་རབ་ཏུ་དཀར།།
ལྷ་ཡི་གཙུག་རྒྱན་ནོར་བུ་སོགས་ཀྱིས་བརྒྱན།། མདོག་དང་དབྱིབས་དང་བོང་
ཚོད་ཕུན་སུམ་ཚོགས།། བསྒོ་ན་ཉིན་གཅིག་འཛམ་གླིང་ལན་གསུམ་འཁོར།།
ལུས་ལ་ནད་མེད་གཟི་བརྗིད་ཆེན་པོ་ཅན།། ཡོངས་སུ་ངལ་བ་མེད་པའི་བཞོན་
པ་ནི།། རྟ་མཆོག་རིན་ཆེན་ཕུལ་བས་འགྲོ་བ་ཀུན།། རྫུ་འཕྲུལ་མཆོག་གི་ཤུགས་
དང་ལྡན་པར་ཤོག ། ཨོཾ་སརྦ x ཨཤུ་ར༔ x ཧཱུཾ་སྭཱཧཱ།། རྡོ་རྗེ་རིན་ཆེན་མཐོན་
ག་མརྒད་དང་། གསེར་དང་དངུལ་དང་སྨུག་པ་སོགས་པ་ནི།། ཟད་པ་མེད་



414
༄༅བདུད་རྩི་སྨན་གྱི་མདོ་ཆོག
པས་ས་ཕྱོགས་རབ་འགེངས་པ།། དེ་ཡི་འབྱོར་པ་ཤིན་ཏུ་བརྟན་པ་སྟེ།། གཡོ་
དང་སྒྱུ་མེད་གཞན་ལ་གནོད་པ་མེད།། སྐྱེ་བོ་ཐམས་ཅད་རབ་ཏུ་དགའ་འགྱུར་
བའི།། ཁྱིམ་བདག་རིན་ཆེན་ཕུལ་བས་འགྲོ་བ་ཀུན།། གསུང་རབ་རིན་ཆེན་
མཛོད་ཀུན་འཛིན་པར་ཤོག ། ཨོཾ་སརྦ་ཏ་ཐཱ་ག་ཏ་ཧྲི་ཧ་བ་ཏི་རཏྟ་པྲ་ཏི་ཙྪ་ཧཱུྃ་
སཱཧཱ། རང་ཉིད་དཀྱིལ་འཁོར་གྱི་ནང་དུ་ཞུགས་གཙོ་བོ་དང་ཐ་མི་དད་པར་
གྱུར་པར་བསམ་ལ། མཁའ་མཉམ་འགྲོ་བའི་དུག་གསུམ་ནད་བརྒྱུའི་ཚོགས།།
ཀུན་ནས་ཞི་མཛད་བཅོམ་ལྡན་སྨན་གྱི་བླ།། འཁོར་ཚོགས་རྒྱ་མཚོ་དང་བཅས་
བདག་ཅག་གིས།། དང་བའི་སེམས་ཀྱིས་ཅུང་ཟད་བསྟོད་བར་བགྱི།། བི་རཱུར་
ཞུན་མའི་རི་བོ་ཉིན་བྱེད་ཀྱིས།། ཀུན་ནས་འཁྱུད་བཞིན་གཟི་བརྗིད་སྟོང་འབར་
བ།། ལྟ་བའི་མི་ངོམས་མཛེས་སྡུག་རྫོགས་པའི་སྐུ༎ དྲན་པས་འཇིགས་པ་ཀུན་
སེལ་ ཁྱོད་ ལ་ བསྟོད། ཕྱག་ གཡས་ མཆོག་ སྦྱིན་ མཐིལ་ ན་ རྣམ་ རྒྱལ་ བའི།།
གསེར་མདོག་ཨ་རུ་ར་ཡི་སྨན་མཆོག་འཛིན།། གཡོན་པ་མཉམ་བཞག་སྟེང་ན་
བཻ་ཌཱུརྱའི།། ལྷུང་བཟེད་བདུད་རྩིའི་བཅུད་ཀྱིས་བཀང་བ་བསྣམས།། པད་ཟླའི་
གདན་ལ་སྐྱིལ་མོ་ཀྲུང་གིས་བཞུགས།། ལི་ཁྲིའི་མདངས་ལྡན་ཆོས་གོས་རྣམ་
གསུམ་གསོལ།། མཐའ་སྐོར་མར་མེ་གཅིག་ལས་གཉིས་ཆད་བཞིན།། ཁྱོད་ལས་
སྤྲུལ་བའི་འཁོར་ཚོགས་རྒྱ་མཚོས་བསྐོར།། རིང་ནས་འགྲོགས་པའི་ལས་དང་
ཉོན་མོངས་ཀྱི༎ སྡུག་བསྔལ་གྱིས་མནར་མར་གྱུར་འགྲོ་རྣམས་ལ།། གཏན་
བདེའི་འབྲས་བུའི་གྲུ་ཆར་འབེབས་མཁས་པའི།། རྣམ་འདྲེན་འཁོར་ཚོགས་རྒྱ་
མཚོ་ བཅས་ ལ་ བསྟོད། ཚེ་ འདིར་ བཞི་ བརྒྱ་ རྩ་ བཞིའི་ ནད་ རིགས་ ཀྱིས།།
དབེན་ཞིང་རྟེན་བཟང་ཡུན་རིང་འཚོ་བ་དང༌།། ནམ་ཞིག་སྐྱེས་ཆེན་འདེགས་
པའི་ཚེ་ནའང་།། ཐོགས་མེད་ཁྱོད་ཞིང་བགྲོད་པར་བྱིན་གྱིས་རློབས།། དེ་ནས་
མཚན་བཅས་མཚན་མེད་རྣལ་འབྱོར་གྱི།། འཇུག་ངོགས་ཟླ་དང་བྲལ་བའི་ལམ་
བཟང་ལ།། བརྟེན་ནས་སྐུ་གསུམ་ཕོ་བྲང་ཉམས་དགའ་བར།། བཅོམ་ལྡན་
སྨན་གྱི་རྒྱལ་པོའི་སྐུ་ཐོབ་ཤོག ། བསྟོད་པ་རྒྱས་བསྡུས་ཅི་རིགས་ཀྱིས་བསྟོད། སྨན་བླའི་སྙིང་



༄༅།བདེ་གཤེགས་བདུན་གྱི་བདག་མདུན་བུམ་པས་བར་ཆོག་དང་བཅས་པ། 415
པོ་བཟླ་ཞིང༌། ཡིག་བརྒྱ་བརྗོད། དཀྱིལ་འཁོར་པའི་གཏོར་མ། གནོད་སྦྱིན། གཞི་བདག་གཏོར་མ་
རྣམས་བསངས་སྦྱངས། སྟོང་བའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་
ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་གཏོར་མ་ཁ་དོག་དྲི་རོ་ནུས་
པ་ཕུན་སུམ་ཚོགས་པ་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿ ཧཱུྃ།
ལན་གསུམ་གྱིས་བྱིན་གྱིས་རླབས། ལྷ་རྣམས་ཀྱི་ལྗགས་འོད་ཟེར་གྱི་སྦུ་གུས་
གཏོར་མའི་བཅུད་དྲངས་ཏེ་གསོལ་བས་ཟག་མེད་ཀྱི་བདུད་རྩིས་ཐུགས་མཉེས་
པར་གྱུར་པར་བསམ་པ། ཨོཾ་སརྦ་ཏ་ཐཱ་ག་ཏ་ས་པ་རི་ཝ་ར་བི་ལཾ་པྲ་ཏཱི་ཙྪ་ཡེ་སྭཱཧཱ།
ལན་གསུམ་གྱིས་འབུལ། ཨོཾ་སརྦ་ཏ་ཐཱ་ག་ཏ་ཨརྒྱུ་ནས་ཤཔྟའི་བར་དུ་མཆོད།
མཚན་ལེགས་རིན་ཆེན་ གསེར་བཟང་མྱ་ངན་མེད། ཅེས་པ་ནས་བདེ་བར་
གཤེགས་པ་བརྒྱད་ལ་ཕྱག་འཚལ་ལོ།། ཞེས་བསྟོད་པར་བྱ། དེ་ནས་གཏོར་མ་
གཉིས་པ་གནོད་སྦྱིན་གྱི་སྡེ་དཔོན་བཅུ་གཉིས་ལ། ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཾ་
ཨཱ་དྱ་ནུད་བསྣ་ཏུ་ད་ཨོཾ་ཨཱ་ཧཱུྃ་ཕཊ་སྭཱཧཱ། ལན་གསུམ་གྱིས་འབུལ། ཨོཾ་སརྦ་ཏ་ཐཱ་
ག་ཏ་པུཥྛ་ནས་ནོ་ཝི་ཏྱ། སོགས་ཀྱིས་མཆོད། རྫུ་འཕྲུལ་སྟོབས་དང་མངོན་
པར་ཤེས་པའི་དཔལ།། ཉེ་བར་ཐོབ་ནས་ཐུབ་པའི་བཀའ་བཞིན་དུ།། བསྟན་
པ་རིན་ཆེན་བང་མཛོད་ལེགས་སྐྱོང་ པའི།། རྡོ་རྗེ་ཆོས་སྐྱོང་རྣམས་ ལ་ ཕྱག་
འཚལ་ལོ། ཞེས་བསྟོད།
གསུམ་པ་གཞི་བདག་ལ། ན་མ༔ སརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སམྦྷ་ར་
སམྦྷ་ར་ཧཱུཾ། ལན་ གསུམ་ གྱིས་ འབུལ། གཞི་ བདག་ ཆེན་ པོ་ འཁོར་ བཅས་རྣམས།།
མཆོད་སྦྱིན་གཏོར་མ་འདི་བསྣོམས་ལ།། ཞེས་པ་ནས་ཡིད་ལ་འདོད་པ་ཀུན་
འགྲུབ་ཤོག། ཅེས་པའི་བར་བརྗོད། དེ་ནས་ཕྱི་རོལ་ཏུ་ཕྱིན། གཏོར་མ་ཆ་གསུམ་ཡི་
དྭགས་ཀྱི་གཏོར་མ་ཉེར་སྤྱོད་དང་བཅས་པ་བཤམས་ལ། མཆོད་པ་སྔར་ལྟར་
དང་། གཏོར་མ་རྣམས་སྔགས་དྲུག་ཕྱག་རྒྱ་དྲུག་གི་སྒོ་ནས་བྱིན་གྱིས་རླབས།
བདག་གི་བསམ་པའི་སྟོབས་དད་ནི། ཞེས་སོགས་ཀྱིས་བདེན་སྟོབས་བརྗོད།
མགོན་པོ་ཀུན་གཤེགས་གདན་ལ་བཞུགས། ཞེས་པ་ནས། ཨོཾ་རུ་ཏྲ་ཡེ་ཞེས་



416
༄༅བདུད་རྩི་སྨན་གྱི་མདོ་ཆོག་
སོགས་ཀྱི་མཐར་ས་པཱ་རི་ཝར་པྲ་ཝ་ར་སད་ཀཱ་རོ་ཨཧཱུྃ་པྲ་ཧི་ཙྪ་སྭཱཧཱ། གཙྪ་ཕྱོགས་
སྐྱོང་འཁོར་བཅས་རང་གནས་སུ་གཤེགས་པར་གྱུར་ཞེས་པའི་བར་དང་། ན་
མ ས་མནྟ་བུདྡྷཱ་ནཱི་སརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སམྦྷ་ར་སམྦྷ་ར་ཧཱུཾ། ཞེས་པ་
ལན་གསུམ་གྱིས་ ཡི་ དྭགས་ལ་གཏོར་མ་བྱིན། དེ་ནས་ ཉེ་ རེག་བྱ་ཞིང་ལས་
སྔགས་བརྗོད་དེ། སློབ་དཔོན་གྱི་རྟིང་མནན་ནས་ནང་དུ་འོངས་ཏེ་ཤར་སྒོའི་
ཐད་ནས་དཀྱིལ་འཁོར་ལ་ཕྱོགས་ཏེ། རང་ཉིད་སྐད་ཅིག་གིས་ཧཱུྃ་མཛད་སྔོན་པོ་
ཞལ་གཅིག་ཕྱག་གཉིས་ཧཱུྃ་མཛད་ཀྱི་ཕྱག་རྒྱ་འཆིང་ཞིང་། གཡོན་བརྐྱངས་པའི་
སྟབས་ཀྱིས་བཞུགས་པ། རྡོ་རྗེ་ཤུགས་ཀྱི་འཇུག་པས་དཀྱིལ་འཁོར་གྱི་ནང་དུ་
ཐོགས་པ་མེད་པར་ཞུགས་པར་གྱུར་བར་བསམ། ཨོཾ་མཆོག་ཏུ་བདེ་བའི་སེམས་
ནི་རོལ་བར་ལྡན།། སྒེག་པའི་ཕྱག་གིས་བཅོམ་ལྡན་འདས་ལ་འཁྲིལ། ཛ ཧཱུྃ་
ཐཾ་ཧོ ཧི་ཧི་ཧི་ཧི་ཧཱི མགོན་པོ་སྙིམ་པའི་མེ་ཏོག་བཞེས་སུ་གསོལ། ཞེས་བརྗོད་
ནས་མེ་ཏོག་གི་ཕྲེང་བ་གཙོ་བོའི་དབུ་ལ་ཕུལ་བར་མོས། དེ་ནས་ཨོཾ་བཛྲ་ཨུད་གྷ་
ཊ་ས་མ་ཡ་པྲ་པེ་ཤ་ཨ་ཧཱུཾ། ཨོཾ་ས་མ་ཡ་པྲ་བེ་ཤ་ཡ་མི། ཞེས་བརྗོད་ནས་སྔར་ཕུལ་
བའི་མེ་ཏོག་གི་འཕྲེང་བ་རང་གི་མགོ་བོར་བཅིངས་ཏེ་དཀྱིལ་འཁོར་ལ་ཕྱག་བྱས་
ལ། བདག་དང་སེམས་ཅན་ཐམས་ཅད་ལ་དངོས་གྲུབ་ཐམས་ཅད་ཀྱི་བཀའ་
དྲིན་སྩོལ་ཅིག ཅེས་གསོལ་བ་གདབ་བོ།། སྐབས་འདིར་བདག་འཇུག་གི་
མཆོད་པ་སྔར་ལྟར་བྱིན་གྱིས་རླབས་ལ། བདག་ཉིད་གཞུག་ཅིང་དབང་ལེན་པ་
ལ། ཐོག་མར་དཀྱིལ་འཁོར་དུ་འཇུག་པའི་སྐོར་རྣམས་ཞུ་བའི་ཡོན་དུ་མཎྜལ་
རྒྱས་པ་འབུལ། དེ་ནས་གསོལ་འདེབས་ཀྱི་ཚིག་དོན་རྣམས་དྲན་བཞིན་པར་
གསུང་ཤུགས་དྲག་པོས། དགའ་ཆེན་ཁྱོད་བདག་སྟོན་པ་པོས། སློབ་དཔོན་
ཁྱོད་ནི་དགོངས་སུ་གསོལ།། བྱང་ཆུབ་ཆེན་པོའི་ཚུལ་བརྟན་པ།། མགོན་པོ་
ཆེན་པོ་བདག་འཚལ་ལོ།། དམ་ཚིག་དེ་ཉིད་སྩལ་དུ་གསོལ།། བྱང་ཆུབ་སེམས་
ཀྱང་བདག་ལ་སྩོལ།། སངས་རྒྱས་ཆོས་དང་དགེ་འདུན་ཏེ། སྐྱབས་གསུམ་
དག་ནི་བདག་ལ་སྩོལ།། ཐར་བ་ཆེན་པོའི་གྲོང་མཆོག་ཏུ།། མགོན་པོས་བདག་



༄༅།བདེ་གཤེགས་བདུན་གྱི་བདག་མདུན་བུམ་པས་བར་ཆོག་དང་བཅས་པ། 417
ནི་གཞུག་པར་བགྱི།། ཞེས་པ་ལན་གསུམ་གྱིས་གསོལ་བ་གདབ། དེ་ནས་ལས་
བུམ་གྱི་ཆུ་འཐོར་བ་དང་བཅས། ཨོཾ་བཛྲ་ཨ་མྲྀ་ཏའི་སྔགས་བརྗོད་ནས་བདག་
དང་དབང་རྫས་རྣམས་ཀྱི་བགེགས་བསངས། ཨོཾ་ཙཀླུ་བཅུ་ཝ་ར་མ་ན་ཡེ་སྭཱཧཱ།
ཞེས་པས་མིག་དར་བཅིངས། ཨ་ཁཾ་བིར་ཧཱུྃ་གིས་མེ་ཏོག་འཕྲེང་བ་བཟུང་།
ལས་སྔགས་བཟླས་པའི་གོས་དམར་པོའམ་སེར་པོ་སོགས་ཁ་དོག་གང་ཡང་རུང་
བའི་སྨད་གཡོགས། ཨོཾ་སརྦ་ཏ་ཐཱ་ག་ཏ་ཨ་ནུ་ཏྟ་ར་བོ་ངྷི་ཨ་ལཾ་ཀཱ་ར་ཝ་སྟེ་ པཱུ་ཛ་
མེ་གྷས་མུ་དྲ་སྤ་ར་ཎ་ས་མ་ཡེ་ཧཱུྃ། ཞེས་བརྗོད་ནས་བགོ་ཞིང༌། ཨོཾ་བཛྲ་རཀྵ་ཧཱུཾ།
ཞེས་པས་སྟོད་གཡོགས་དང༌། ཨོཾ་བཛྲ་ཨུཏྟཱི་ཥ་ཧཱུཾ་ཕཊ། ཅེས་བརྗོད་ལ་གཙུག་
ཏོར་གྱོན། དེ་ནས་དེ་བཞིན་གཤེགས་པའི་རིགས་ཀྱི་དམ་རྒྱ་རང་གི་སྤྱི་བོར་
བཞག་ནས། ཨོཾ་སརྦ་ཏ་ཐཱ་ག་ཏ་ཨུདྡྷ་ཝ་ཡེ་སྭཱཧཱ། ཞེས་བརྗོད། རང་ཉིད་
བཅོམ་ལྡན་འདས་སྨན་གྱི་བླར་གྱུར་བའི་སྙིང་གར་ཉི་མ་ལ་ཧཱུཾ་སྔོན་པོ། མགྲིན་
པར་པདྨ་ལ་ཨཱ དམར་པོ། སྤྱི་བོར་ཟླ་བ་ལ་ཨོཾ་དཀར་པོ་ཡི་གེ་གསུམ་གྱི་འོད་
ཟེར་གྱིས་ལུས་འོད་གསལ་བར་བྱས་པར་བསམ། བྱད་སྡོམ་ལེན་པོའི་ཡུལ་དང་
ཀུན་སློང་སོགས་ཚུལ་བཞིན་གསལ་ལེགས་པར་བཏབ་ནས། དཀོན་མཆོག་
གསུམ་ལ་བདག་སྐྱབས་མཆི།། ཞེས་པ་ནས། འགྲོ་ལ་ཕན་ཕྱིར་སངས་རྒྱས་
འགྲུབ་པར་ཤོག ། ལན་གསུམ་གྱིས་བྱད་སྡོམ་བཟུང་།ཐམས་ཅད་རྣལ་འབྱོར་གྱི་སེམས་
བསྐྱེད་པ་ལ། སེམས་ཅན་ཐམས་ཅད་ལ་སྙིང་རྗེ་ཆེན་པོ་སྔོན་དུ་བཏང་ནས།
ཆེད་དུ་བྱ་བའི་ཡུལ་དེ་རྣམས་ཀྱི་ཕྱིར་དུ་སངས་རྒྱས་ཀྱི་གོ་འཕང་ཐོབ་པར་བྱའོ་
སྙམ་པའི་ཀུན་རྫོབ་བྱང་ཆུབ་ཀྱི་སེམས་དང༌། ཆོས་ཐམས་ཅད་ཀྱི་གནས་ལུགས་
སྟོང་བ་ཉིད་ལ་དམིགས་པའི་དོན་དམ་པའི་བྱང་ཆུབ་ཀྱི་སེམས་གཉིས་ལེགས་
པར་བསྐྱེད་ཅིང་། དེ་གཉིས་ཀྱང་འབྲས་དུས་ཀྱི་སེམས་གཉིས་ཀྱི་ངོ་བོར་མོས་
ནས། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱའོ་སྙམ་པའི་
སེམས་ཀུན་རྫོབ་པ་དེ་ཉིད། སྙིང་ཀར་ཟླ་བའི་དཀྱིལ་འཁོར་ཡོངས་སུ་རྫོགས་
པའི་རྣམ་པར་གྱུར། ཆོས་ཐམས་ཅད་རང་བཞིན་མེད་པའི་སྟོང་བ་ཉིད་དང་



418
༄༅།བདུད་རྩི་སྨན་གྱི་མདོ་ཆོག
རང་གི་སེམས་རོ་གཅིག་དུ་གྱུར་པའི་དོན་དམ་པའི་བྱང་ཆུབ་ཀྱི་སེམས་ཟླ་བའི་
སྟེང་དུ་རྡོ་རྗེ་དཀར་པོ་རྩེ་ལྔ་བའི་རྣམ་པ་ཅན་དུ་གྱུར། ཨོཾ་སརྦ་ཡོ་ག་ཙིཏྟཾ་ཨུཏྟཱ་ཏ་
ཡཱ་མི། ཞེས་པ་བརྗོད། ཨོཾ་སུ་ར་ཏེ་ས་མ་ཡ་སཱུ་ཧོ༔ སིདྡྷ་བཛྲ་ཡ་ཐཱ་སུ་ཁཾ། ཞེས་
བརྗོད་ནས་སེམས་གཉིས་བརྟན་པར་བྱ་བར་མོས། དེ་ནས་གསང་བ་གདམས་པ་ནི། དེང་
ཁྱོད་ལ་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབས་པར་འགྱུར་གྱི།
ཁྱོད་ཀྱིས་ཀྱང་དེ་བཞིན་གཤེགས་པ་ཐམས་ཅད་ཀྱི་མཆོག་ཏུ་གསང་བའི་དཀྱིལ་
འཁོར་འདི། དཀྱིལ་འཁོར་དུ་མ་ཞུགས་པ་རྣམས་ལ་སྨྲ་བར་མི་བྱ་ཞིང་། མ་
དད་པ་རྣམས་ལ་ཡང་མ་ཡིན་ནོ།། ཞེས་བརྗོད། དེ་ནས་ཡོལ་བའི་ནང་འཇུག་ནི། ཨོཾ་བཛྲ་
ས་མ་ཡ་ཧཱུཾ། དེ་ནས་ཤར་སྒོ་ནས་ཐལ་མོ་སྤྱི་བོ། མགྲིན་པ། སྙིང་ག་གསུམ་དུ་
སྦྱར་ནས་གཙོ་བོ་ལ་ལུས་ངག་ཡིད་གསུམ་གྱིས་ཕྱག་བྱས་པར་ལྟོས་མོས་ནས།
ཨོཾ་ན་མ་ཏེ་ཧཱུྃ། ན་མ་མེ་ཧཱུཾ། ན་མོ་ན་མ་ཧཱུཾ་སྭཱཧཱ། ཞེས་པས་སྒོ་གསུམ་གྱི་ཕྱག་བྱ།
དེ་ བཞིན་ གཤེགས་ པ་ ཐམས་ ཅད་ ཀྱིས་ བྱིན་ གྱིས་ བརླབས་ ཀྱིས་ བདེ་ བར་
གཤེགས་པ་བརྒྱུད་ཀྱི་ལྷ་ཚོགས་བདག་ལ་བབས་པར་མཛད་དུ་གསོལ། ཞེས་
གསོལ་བ་ལན་གསུམ་བཏབ། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ས་བོན་
ལས་འོད་ཟེར་འཕྲོས། བཅོམ་ལྡན་འདས་བདེ་བར་གཤེགས་པ་བརྒྱུད་ཀྱི་ལྷ་
ཚོགས་དང་། གཞན་ ཡང་ སངས་ རྒྱས་དང་བྱུང་ཆུབ་ སེམས་ དཔའི་ཚོགས་
དཔག་ཏུ་མེད་པ་སྤྱན་དྲངས་པ་རྣམས་བདག་གི་ལུས་ལ་ཆར་བཞིན་དུ་བབས་
པའི་མོས་པ་མཛོད་ཅིག ཨོཾ་བཛྲ་ཨཱ་བེ་ཤ་ཨ་ཨ་ཨ། ལན་བདུན། རྡོ་རྗེ་མགོ་བོར་
བཞག་ནས། ཏིཥྛ	བཛྲ་ཞེས་ཡེ་ཤེས་པ་བརྟན་པར་བྱས་པར་བསམ། ཡང་དག་
པ་ཡི་དཀྱིལ་འཁོར་འདིར། བདག་གི་སློབ་མ་བཅུག་པ་འདིས།། ལྷ་རྣམས་
རིགས་ཀྱི་རིམ་པ་ནི།། བསོད་ནམས་ཇི་ལྟར་དེ་ལྟར་ཤོག ། འདི་ཡི་དངོས་གྲུབ་
ཇི་ལྟར་འགྱུར།། རིགས་ནི་གང་གི་སྣོད་དུ་འགྱུར།། བསོད་ནམས་མཐུ་ཡང་ཇི་
འདྲ་བར།། དེ་འདྲ་དཀྱིལ་འཁོར་དུ་གྱུར་ཅིག ཅེས་ལན་གསུམ་བརྗོད་ནས་
བདེན་པའི་བྱིན་རླབས་བྱ། དེ་ནས་དཀྱིལ་འཁོར་མཐོང་བའི་བདག་ཉིད་ཅན་



༄༅།བདེ་གཤེགས་བདུན་གྱི་བདག་མདུན་བུམ་པས་བར་ཆོག་དང་བཅས་པ། 419
དུ་འཇུག་པ་ནི། སྔར་བཟུང་བའི་མེ་ཏོག་གི་འཕྲེང་བ་ཏྟཾ་ཀྱིས་བསྔགས་པ་ལས་
ཡང་ཞིང་མ་རྙིང་བའི་མེ་ཏོག་གཅིག་བཏོན་ལ་ལག་པ་ཐལ་མོ་སྦྱར་བའི་བར་དུ་
བཟུང་བའི་རིན་པོ་ཆེའི་འཕྲེང་བར་མོས་ནས། རང་ཉིད་འབྲུ་གསུམ་གྱི་འོད་
ཟེར་གྱིས་སྒོ་གསུམ་གྱི་སྡིག་སྒྲིབ་བཀྲུས་ཏེ་དཀྱིལ་འཁོར་གྱི་ནང་དུ་ཞུགས། གཙོ་
བོ་འཁོར་བཅས་ཀྱི་མདུན་ན་གནས་པར་གྱུར་པར་བསམ། དེ་ནས་མེ་ཏོག་
གཅིག་འཕྲེང་བར་མོས་པ་དེ་ཉིད་གཙོ་བོའི་དབུ་ལ་ཕུལ་བར་བསམ་ནས། ཨོཾ་
བཛྲ་པྲ་ཏྟཾ་ཤྲཱིནྡྷ་ཧཱུྃ་ཕཊ། ཅེས་བརྗོད། ཨོཾ་པྲ་ཏི་སྲྀཧྥ་ཙཱ་ཨི་མཾ་སདྭ་མཧཱ་བཱ་ལ།
ཞེས་བརྗོད་དེ་མེ་ཏོག་མགོ་བོར་བཅིངས། དེ་ནས། རང་གི་སྙིང་གར་ཟླ་བ་ལ་
ཧཱུཾ། དཔྲལ་བར་རོ། མིག་གཉིས་ལ་ཨོཾ་འོད་ཟེར་འབར་བ་རེ་རེ་བསམ་ལ། ཨོཾ་
རྡོ་རྗེ་སེམས་དཔའ་དེར་ཁྱོད་ཀྱི་མིག་འབྱེད་པར་ནི་བརྩོན་པར་མཛད། ཕྱེ་པས་
ཐམས་ཅད་མཐོང་འགྱུར་བའི།། རྡོ་རྗེ་མིག་ནི་བླ་ན་མེད། ཅེས་བརྗོད་ནས་
གདོང་གཡོགས་བསལ་བར་བསམ། ཧེ་བཛྲ་པཱgཏྱ། ཞེས་པས་དཀྱིལ་འཁོར་ལ་བལྟ་
བར་བསྐུལ་རྗེས་དཀྱིལ་འཁོར་བསྟན་པའི་རིམ་པ་བཞིན་དུ་མཐོང་བར་མོས་ལ།དེ་ཡང་ཕྱི་རོལ་དུ་
རྡོ་རྗེ་རྭ་བ་མེ་རི་དང་བཅས་པས་བསྐོར་བའི་དབུས་སུ་སྣ་ཚོགས་པདྨ་ལ་གནས་
པའི་སྣ་ཚོགས་རྡོ་རྗེའི་ལྟེ་བར་གཞལ་ཡས་ཁང་གྲུ་བཞི་སྒོ་བཞི། རྒྱན་རྟ་བབས་
དང་བཅས་པའི་མཚན་ཉིད་ཐམས་ཅད་ཡོངས་སུ་རྫོགས་པའི་དབུས་སུ་སངས་
རྒྱས་སྨན་གྱི་བླ། པད་འདབ་ནང་མ་བརྒྱད་ལ། ཤར་ལྷོར་ཤཱཀ་ཐུབ། ལྷོར་
མཚན་ལེགས། ལྷོ་ནུབ་ཏུ་སྒྲ་དབྱངས། ནུབ་ཏུ་གསེར་བཟང་། ནུབ་བྱང་དུ་
མྱ་ངན་མེད། བྱང་དུ་ཆོས་བསྒྲགས། བྱང་ཤར་དུ་མངོན་མཁྱེན། ཤར་དུ་
ཡུམ་ཆེན་མོ། དེའི་ཕྱི་རིམ་གྱི་པད་འདབ་བཅུ་དྲུག་ལ་སེམས་དཔའ་བཅུ་དྲུག་
དེའི་ཕྱི་རིམ་གྱི་པད་འདབ་ཉེར་གཉིས་ལ་ཤར་ནས་བརྩམས་ཏེ་གཡས་གྲལ་ལ་
ཕྱོགས་སྐྱོངས་བཅུ། གཡོན་གྲལ་ལ་གནོད་སྦྱིན་བཅུ་གཉིས། སྒོ་བཞིར་རྒྱལ་
ཆེན་བཞི་རྣམས་བཞུགས་པ་མངོན་སུམ་དུ་མཐོང་བར་གྱུར་བར་བསམ། དེ་
ནས་དབང་ལེན་པ་ལ། ཆུའི་དབང་། ཅོད་པཎ་གྱི་དབང་། སྔགས་དང་ཆོས་



420
༄༅།བདུད་རྩི་སྨན་གྱི་མདོ་ཆོག
བྱེད་ཀྱི་རྗེས་གནང་། རྒྱལ་སྲིད་སྣ་བདུན་དང་བཀྲ་ཤིས་རྫས་བརྒྱད་ཀྱི་དབང་
ངོ༌།། དབང་གི་དོན་དུ་མཎྜལ་ ཕུལ་ནས། བྱང་ཆུབ་རྡོ་ རྗེ་ སངས་ རྒྱས་ལ།།
མཆོད་ཆེན་ཇི་ལྟར་སྩལ་བ་ལྟར།། བདག་ཀྱང་རབ་ཏུ་བསྒྲལ་བའི་ཕྱིར།། ནམ་
མཁའི་རྡོ་རྗེ་དེད་བདག་སྩོལ།། ཞེས་གསོལ་བ་ལན་གསུམ་གདབ། དཀྱིལ་
འཁོར་གྱི་ཤར་དུ་དབང་སྟེགས་པདྨ་དང་ཟླ་བའི་གདན་ལ་རང་ཉིད་སངས་རྒྱས་
སྨན་གྱི་བླར་གྱུར་བར་བསམ། དབང་རྫས་བུམ་ཆུ་ལ། ཨ་མྲྀ་ཏ་དང་བུམ་ཆུས་
བསངས། སྭ་བྷ་ཝས་སྦྱངས། བུམ་ཆུ་སྟོང་བ་ཉིད་དུ་གྱུར། སྟོང་བའི་ངང་
ལས་ཨོཾ་ཧཱུྃ་ཏྲཾ་ཧཱི ཨཱུ རྣམས་ལས་བྱུང་བའི་ཡེ་ཤེས་ལྔའི་བུམ་ཆུར་གྱུར་བར་
བསམ། དེ་ནས་དབང་ལྷ་གསར་དུ་སྤྱན་འདྲེན་པ་ནི། བླ་མ་དང་གཙོ་བོ་ཐ་མི་
དད་པའི་ཐུགས་ཀའི་ཧཱུཾ་ཡིག་གི་འོད་ཟེར་གྱིས་ཕྱོགས་བཅུ་ན་བཞུགས་པའི་རྒྱལ་
བ་འཁོར་བཅས་ ཐམས་ ཅད་ རང་ལ་དབང་བསྐུར་བའི་ཕྱིར་སྤྱན་དྲངས་པ་
རྣམས་ནམ་མཁར་བཞུགས། བསྒྲུབ་པའི་དཀྱིལ་འཁོར་བ་རྣམས་དབང་བསྐུར་
བའི་དགོངས་པ་མཛད། སྤྱན་མ་ལ་སོགས་པའི་རིག་མ་དང་བཅས་པ་ནམ་
མཁར་བཞུགས་པ་རྣམས་ཀྱིས་གདུགས་དང་རྒྱལ་མཚན་ལ་སོགས་པ་རང་གི་
སྟེང་ཕྱོགས་སུ་འཛིན། གླུ་གར་མཛད་ཅིང་རོལ་མོ་བརྡུངས། མེ་ཏོག་དང་གུར་
གུམ་ལ་སོགས་པའི་ཆར་འབེབས། ཕྱག་གིས་ཅུང་ཟད་ཡོ་བར་བཟུང་བའི་བུམ་
པ་དཀར་པོ་བྱང་ཆུབ་ཀྱི་སེམས་ཀྱི་བདུད་རྩིས་གང་བ་རྣམས་ཀྱིས་དབང་བསྐུར།
གཟུགས་རྡོ་རྗེ་མ་ལ་སོགས་པ་རྣམས་ཀྱིས་བཀྲ་ཤིས་གྱི་གླུ་དབྱངས་ཀྱིས་ཤིས་པ་
བརྗོད། ཁྲོ་བོ་རྣམས་ཕྱོགས་མཚམས་སུ་འཁོད་ནས་བགེགས་བསྐྲད་པར་གྱུར་
བར་བསམ། བླ་མ་ནམ་མཁའི་དབང་ལྷ་དང་བཅས་པ་ཐམས་ཅད་ཀྱིས་མགྲིན་
གཅིག་ཏུ་རང་ལ་བཀྲ་ཤིས་བརྗོད་པར་མོས་ནས་ཕུན་སུམ་ཚོགས་པ་མངའ་བ་
གསེར་གྱི་རི་བོ་འདྲ། འཇིག་རྟེན་གསུམ་གྱི་མགོན་པོ་དྲི་མ་གསུམ་སྤངས་པ།།
སངས་རྒྱས་པདྨའི་འདབ་མ་རྒྱས་འདྲའི་སྤྱན་མངའ་བ།། འདི་ནི་འཇིག་རྟེན་
དགེ་བའི་བཀྲ་ཤིས་དང་པོའོ།། དེ་ཡིས་ཉེ་བར་བསྟན་པའི་མཆོག་རབ་མི་གཡོ་



༄༅།བདེ་གཤེགས་བདུན་གྱི་བདག་མདུན་བུམ་པས་བར་ཆོག་དང་བཅས་པ། 421
བ།། འཇིག་རྟེན་གསུམ་ན་གྲགས་ཤིང་ལྷ་དང་མིས་མཆོད་པ།། ཆོས་ཀྱི་དམ་པ་
སྐྱེ་དགུ་ཀུན་ལ་ཞི་བྱེད་པ།། འདི་ནི་འཇིག་རྟེན་དགེ་བའི་བཀྲ་ཤིས་གཉིས་པའོ།
དགེ་འདུན་དམ་པ་ཆོས་ལྡན་ཐོས་པས་བཀྲ་ཤིས་ཕྱུག ། མི་དང་ལྷ་དང་ལྷ་མ་
ཡིན་གྱིས་མཆོད་པའི་གནས།། ཚོགས་ཀྱི་མཆོག་རབ་ངོ་ཚ་ཤེས་དང་དཔལ་གྱི་
གཞི ། འདི་ནི་འཇིག་རྟེན་དགེ་བའི་བཀྲ་ཤིས་གསུམ་པའོ།། ཞེས་མེ་ཏོག་
འཐོར། རིན་ཆེན་མཛེས་པའི་བཀྲ་ཤིས་བུམ་པའི་ཆུས།། སྐལ་ལྡན་སྐྱེས་བུ་
ཁྱོད་ལ་དབང་བསྐུར་བས།། ལས་དང་ཉོན་མོངས་ སྒྲིབ་ པ་ཀུན་དག་ནས།།
བྱང་ཆུབ་སེམས་ཀྱི་རླན་གྱིས་བརླན་པར་ཤོག ཏདྱ་ཐཱ། གྷུ་མེ་གྷུ་མེ། ཞེས་
སོགས་གཟུགས་རིང་དང་། ཨོཾ་སརྦ་ཏ་ཐཱ་ག་ཏ་མཎྜལ་ས་པཱ་རི་ཝ་ར་དེ་ཝ་ཀ་ལ་
ཤ་ཨ་བྷི་ཥིཉྩ་མཾ། ཨོཾ་སརྦ་ཏ་ཐཱ་ག་ཏ་མཎྜལ་ས་པཱ་རི་ཝ་ར་པཱུ་ཛ་ཀ་ལ་ཤ་ཨ་བྷི་
ཥིཉྩ་མཾ། ཇི་ལྟར་བལྟམས་པ་ཙམ་གྱིས་ནི། ཞེས་པ་ནས། ཁྲུས་བགྱིའོ།། ཨོཾ་
སརྦ་ཏ་ཐཱ་ག་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་དབང་བསྐུར། ཡང་འདི་ནི་
སྦྱིན་པའི་རང་བཞིན་ཆུ། ཞེས་སོགས་དང་། གཟུངས་རིང་དང་། ཨོཾ་དཱ་ན་བཱ་
ར་མི་ཏ་ཨ་བྷི་ཥིཉྩ་མོ། འདི་ནི་ཚུལ་ཁྲིམས་རང་བཞིན་ཆུ། ཞེས་སོགས་དང༌།
གཟུངས་རིང་དང༌། ཨོཾ་ཤཱི་ལ་པཱ་ར་མི་ཏ་ཨ་བྷི་ཥིཉྩ་མོ། འདི་ནི་བཟོད་པའི་
རང་བཞིན་ཆུ།། ཞེས་སོགས་དང་། གཟུངས་རིང་དང༌། ༀ་ཀྵནྟི་པཱ་ར་མི་ཏ་
ཨ་བྷི་ཥིཉྩ་ མོ། འདི་ནི་བརྩོན་འགྲུས་ རང་ བཞིན་ཆུ།། ཞེས་ སོགས་ དང་།
གཟུངས་རིང་དང༌། ༀ་བིརྱ་པཱ་ར་མི་ཏ་ཨ་བྷི་ཥིཉྩ་མོ། འདི་ནི་བསམ་གཏན་
རང་བཞིན་ཆུ། ཞེས་སོགས་དང༌། གཟུངས་རིང་དང་། ༀ་དྷི་ན་པཱ་ར་མི་ཏ་
ཨ་བྷི་ཥིཉྩ་མོ། འདི་ནི་ཤེས་རབ་རང་བཞིན་ཆུ། ཤེས་འཆལ་དྲི་མ་སྦྱོང་མཛད་
ཅིང༌།། ཡེ་ཤེས་དྲི་ཡིས་ལེགས་བསྒོས་ཆུས། ཁྲུས་ལེགས་མཛད་ལ་སྐུ་ཁྲུས་
གསོལ།། ཏདྱ་ཐཱ། གྷུ་མེ་གྷུ་མེ་ཞེས་སོགས་གཟུངས་རིང་དང༌།། མོ་བྲ་ཛྙཱ་པཱ་ར་
མི་ཏ་ཨ་བྷི་ཥིཉྩ་མོ། ཞེས་ བརྗོད་ པའི་བུམ་པའི་ཆུས་ དབང་ བསྐུར་ བས་ སྒོ་
གསུམ་གྱི་སྡིག་སྒྲིབ་ཐམས་ཅད་སྦྱངས། འབྲས་དུས་ཀྱི་ཡེ་ཤེས་ཁྱད་པར་ཅན་



422
༄༅།བདུད་རྩི་སྨན་གྱི་མདོ་ཆོག
ཐོབ་པའི་མོས་པ་བྱེད་ ཅིང་། བུམ་ཆུ་འཐུང༌། དེ་ལྟར་ དབང་བསྐུར་བས།
ལུས་ཐམས་ཅད་གང་། བདེ་བ་ཆེན་པོ་མྱོང་། དྲི་མ་ཐམས་ཅད་དག ཆུའི་
ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས། རྣམ་སྣང་གི་དབུ་བརྒྱན་
པར་གྱུར་པར་བསམ། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ས་བོན་གྱི་
འོད་ཟེར་གྱིས་དབང་གི་ལྷ་རྣམས་སྤྱན་དྲངས། རང་གི་བ་སྤུའི་སྒོ་ནས་ཐིམ་
པར་གྱུར་བར་བསམ། ཨོཾ་སརྦ་ཏ་ཐཱ་ག་ཏ་ཨརྒྱུ་ནས་ཤཔྟའི་བར་གྱིས་མཆོད།
དེ་ལྟར་ཆུའི་དབང་ཐོབ། ཉོན་མོངས་པ་ལྔའི་དྲི་མ་སྦྱངས། རྣམ་པར་ཤེས་པ་
ལྔ་གནས་བསྒྱུར། ལམ་མཚན་མ་མེད་པའི་རྣལ་འབྱོར་བསྒོམ་པ་ལ་དབང་བར་
བྱས། འབྲས་བུ་ཆོས་ཀྱི་སྐུ་མངོན་དུ་འགྱུར་བའི་ནུས་པ་ཁྱད་པར་ཅན་འཇོག་
གོ ། ཞེས་དབང་གི་དག་པ་བརྗོད། དེ་ནས་ཅོད་པཎ་གྱི་དབང་ལ། སྔར་ལྟར་
གསོལ་པ་ལན་གསུམ་བཏབ། ཅོད་པཎ་བསངས་སྦྱངས། སྟོང་པའི་ངང་ལས།
ཨོཾ་ཧཱུཾ་ཏཱི་ཧི ཨཱ༔ ལས་དེ་བཞིན་གཤེགས་པ་རིགས་ལྔའི་རང་བཞིན་གྱི་ཅོད་པཎ་
དུ་གྱུར་པར་བསམ། དབང་ལྷ་གསར་དུ་སྤྱན་འདྲེན་པ་ནི་བླ་མ་དང་གཙོ་བོ་ཐ་
མི་དད་པའི་ཐུགས་ཀའི་ཧཱུཾ་ཡིག་གི་འོད་ཟེར་གྱིས་ཕྱོགས་བཅུ་ན་བཞུགས་པའི་
ཞེས་པ་ནས། ཁྲོ་བོ་རྣམས་ཕྱོགས་མཚམས་སུ་འཁོད་ནས་བགེགས་བསྐྲད་པར་
གྱུར་བའི་བར་དང་། སྔར་ལྟར་མཆོག་གསུམ་གྱི་བཀྲ་ཤིས་བརྗོད། དེ་ནས་བླ་
མ་སྨན་གྱི་བླས་རང་གི་མགོ་བོར་རིན་པོ་ཆེའི་དབུ་རྒྱན་བཀོན་[ བསྐོན] པར་
བསམ་ནས། དེ་བཞིན་གཤེགས་པའི་དབུ་རྒྱན་ཅོད་པཎ་འདིས།། སྐལ་ལྡན་
སྐྱེས་བུ་ཁྱོད་ལ་དབང་བསྐུར་བས།། སྐུ་གསུང་ཐུགས་གྱི་ཡོན་ཏན་རབ་རྫོགས་
ཏེ། རིགས་ལྔའི་སངས་རྒྱས་མྱུར་དུ་ཐོབ་པར་ཤོག ། ཨོཾ་བུདྡྷ་ཨ་བྷི་ཥིཉྩ་ཨོཾ།
ཨོཾ་བཛྲ་ཨ་བྷི་ཥིཉྩ་ཧཱུཾ། ཨོཾ་རཏྣ་ཨ་བྷི་ཥིཉྩ་ཧཱུྃ། ཨོཾ་པདྨ་ཨ་བྷི་ཥིཉྩ་ཧི༔ ཨོཾ་ཀརྨ་
ཨ་བྷི་ཥིཉྩ་ཨཱ༔ ཨོ་རཏྣ་མུ་ཀུ་ཊ་བཛྲ་པཋོ་ཨ་བྷི་ཥིཉྩ་མོ། ཞེས་དབུ་རྒྱན་བཀོན་
ལ། ཨོཾ་སརྦ་ཏ་ཐཱ་ག་ཏ་རཏྟཱ་མུ་ཀུ་ཊ་ཨདྷི་ཤ་མ་མི། ཨོཾ་བཛྲ་ས་ཏྲ་ཨ་བ་ལ་མ་པཱ་
ན་ཨ་བྷི་ཥིཉྩཏྭཾ། ཞེས་བརྗོད་ཅིང་དར་དཔྱངས་ཀྱི་དབང་བསྐུར། ཇི་ལྟར་



༄༅།བདེ་གཤེགས་བདུན་གྱི་བདག་མདུན་བུམ་པས་བར་ཆོག་དང་བཅས་པ། 423
བལྟམས་པ་ཙམ་གྱིས་ནི། ཞེས་པ་ནས་ཁྲུས་བགྱིའོ།། ཨོཾ་སརྦ་ཏ་ཐཱ་ག་ཏ་ཨ་བྷིཥི་
ཀཏ་ཞེས་སོགས་ཀྱིས་མཐར་བརྟེན་ཆུ་དབང་བསྐུར། དེ་ལྟར་དབང་བསྐུར་
བས། ལུས་ཐམས་ཅད་གང་ཞེས་སོགས་ནས་བདག་ཉིད་ལ་མཆོད་པའི་བར་
སྔར་བཞིན། དེ་ལྟར་ཅོད་པཎ་གྱི་དབང་ཐོབ། དྲི་མ་ལྔ་སྦྱངས། ཕུང་བོ་ལྔ་
གནས་བསྒྱུར། ལམ་ མཚན་ མ་ དང་ བཅས་ པའི་ རྣལ་ འབྱོར་བསྒོམས་ པ་ ལ་
དབང་བར་བྱས། འབྲས་བུ་གཟུགས་ཀྱི་སྐུ་འགྲུབ་པའི་ནུས་པ་ཁྱད་པར་ཅན་
འཇོག་གོ ། ཞེས་དག་པ་བརྗོད། ཡེ་ཤེས་ཐིག་ལེའི་རྒྱུད་ལས། ཆུ་ཡི་དབང་
བསྐུར་དབུ་རྒྱན་དག བྱ་བའི་རྒྱུད་ལ་རབ་ཏུ་གྲགས། ཞེས་གསུངས་པ་བཞིན་
བྱ་རྒྱུད་ཀྱི་སྐབས་སུ་ཆུ་ཅོད་པཎ་གྱི་དབང་གཉིས་ཙམ་བསྐུར། སྔགས་ཀྱི་རྗེས་
གནང་ལ་གསོལ་བ་འདེབས་ པ་ནི། བཅོམ་ལྡན་བདག་གི་བཟུང་ལགས་ཀྱི།།
བདག་ལ་འགོ་བར་མཛད་དུ་གསོལ།། ལན་གསུམ། གཙོ་བོའི་ཐུགས་ཀར་ཟླ་
བའི་དཀྱིལ་འཁོར་གྱི་སྟེང་དུ་ཧཱུཾ་ཡིག་གི་མཐར་སྙིང་བོ་དང་གཟུངས་རིང་གིས་
བསྐོར་བ་ལས་སྔགས་ཀྱི་འཕྲེང་བ་མུ་ཏིག་གི་དོ་ཤལ་ལྟ་བུ་མར་མེ་གཅིག་ལས་
གཉིས་ཆད་ཀྱི་ཚུལ་དུ་བྱུང་། ཞལ་ནས་ཐོན། རང་གི་ཞལ་དུ་ཞུགས། ཐུགས་
ཀའི་ཧཱུཾ་ཡིག་གི་མཐར་མདུན་ནས་བརྩམས་ཏེ་གཡས་བསྐོར་དུ་འཁོད་བར་གྱུར་
པར་མོས་པ་དང་བཅས། ཏདྱ་ཐཱ། གྷུ་མེ་གྷུ་མེ། ཨི་མི་ནི་མི་ཏི་མ་ཏི་མ་ཏི་སཔྟ་
ཏ་ཐཱ་ག་ཏ་ས་མཱ་དྷྱ་དྷི་ཊྛི་ཏེ། ཨ་ཏེ་མ་ཏེ། པཱ་ལེ་པཱ་པཾ་ཤོ་དྷ་ནི། སརྦ་བཱ་པཾ་ནཱ་ཤ་
ཡ་མ་མ་བུདྡྷ་བུདྡྷོ་དྷ་མེ། ཨུ་མེ་ཀུ་མེ། བུདྡྷ་ཀྵེ་ཏྲ་བ་རི་ཤོདྷ་ནི། དྷ་མེ་ནི་དྷ་མེ།།
མེ་རུ་མེ་རུ་ཤི་ཁ་རེ། སཊྚ་ཨ་ཀཱ་ལ་མྲྀ་ཏུ། ནི་བཱ་ར་ཎི། བུདྡྷེ་སུ་བུདྡྷེ་བུདྷ་ཨ་དྷི་
ཉྫ་ན། རཀྵ་ཆུ་མེ། སརྦ་དེ་བ། ས་མེ་ཨ་ས་མེས་མ་ནཱ་ཧ་ར་ནཱ། སརྦ་བུདྡྷ་
བོདྷིསཏྭཱ། ཤ་མེ་ཤ་མེ་བྲ་ཤ་མདྷུ་མེ། སརྦ་ཨི་ཁྱུ་བ་དྲ་བ་བྱཱཏ་ཡ བུ་ར་ཎེ་བཱ་ར་
ཎེ་བུ་ར་ཡ་མེ། སཉྫ་ཨཱ་ཤཱ་ཡ། བཻཌཱུརྱ་པྲ་ཏི། བྷ་སེ་སཏྠ་པཱ་པཾ་ཀྵ་ཡངྐ་རི་སཱཧཱ།
ཞེས་བཻཌཱུརྱའི་གཟུངས་ལན་གསུམ། སྨན་བླའི་གཟུངས་རིང་ཐུང་ལན་གསུམ།
ཏདྱ་ཐཱ། སིདྡྷི་སིདྡྷི་སུ་སིདྡྷི་མོ་ཙ་ནི། མོཀྵ་ཎི་མུཀེ་བྲི་མུཀྟི། ཨ་མ་ལེ་བི་མ་ལེ་མ་



424
༄༅།བདུད་རྩི་སྨན་གྱི་མདོ་ཆོག
ག་ལྕེ། ཧི་ར་ཎྱ་གནྡྷེ་རཏྣ་གབྷེ། སརྦ་ཨརྦ་སཱ་དྷ་ནི། པ་ར་མནྠ་སཱ་དྷ་ནི། མ་ན་
སེ། མ་ཧཱ་མ་ན་སེ། ཨནྡྷ་ཏེ། ཨ་5དྡྷཱ་ཏེ། བྷི་ཏཱ་བྷ་ཡེ་ སུ་པཎེ་ པྲ་ཧྥ་ གྷོཥ།
པྲཧྨ་དྷུ་ཥི་ཏེ། སརྦ་ཨརྦ་ཏུ་ཨ་པ་རཱ་ཛི་ཏེ། སཏྠ་ཏྲ་ཨ་པྲ་ཏི་ཧ་ཏེ། ཙ་ཏུཥ་ཏཱི་
བུདྷ་ཀོ་ཊི་བྷཱ་ཥི་ཏེ། ན་མ སཊྚ་ཏ་ཐཱ་ག་ཧཱ་ནཱ་སཱཧཱ། ཞེས་གསེར་བཟང་དྲི་མེད་
གཟུངས་ལན་ གསུམ་ བཟླ། དེ་ ལྟར་ བཟླས་ པས་ དང༌ པོས་ རྒྱུད་ བྱིན་ གྱིས་
བརླབས། གཉིས་པས་དབྱེར་མེད་དུ་བྱས། གསུམ་པས་བརྟན་པར་བྱས་པའི་
མོས་པ་མཛོད། མེ་ཏོག་གི་འཕྲེང་བ་སྤྱི་བོར་བཞག་ནས། བཅོམ་ལྡན་འདི་ལ་
སྩལ་ལགས་ཀྱི།། འདི་ལ་འགོ་བར་མཛད་དུ་གསོལ།། སྔགས་ཀྱི་དངོས་གྲུབ་
སྩལ་དུ་གསོལ། བརྟུལ་ཞུགས་ བརྟན་པར་མཛད་དུ་གསོལ། ཞེས་ བརྗོད།
ཧཱུྃ་ལས་བྱུང་བའི་འཁོར་ལོ། ཨོཾ་བཛྲ་ཧེ་ཏུ་མོ། དབྱངས་ཐ་མ་ཨ ལས་བྱུང་
བའི་དུང༌། ཨོཾ་བཛྲ་བྷ་ཥ་རོ། དབྱངས་དང་པོ་ཨ ཀྵ ལས་བྱུང་བའི་བྱ་རྒྱུད་
རིགས་གསུམ་གྱི་པོ་ཏི་ཨ། ཞེས་བརྗོད། དེང་ནས་བརྩམས་ཏེ་སེམས་བསྐྱེད་
པ།། ཙམ་ གྱིས་ཆོས་དུང་བླ་ མེད་ པ།། ཀུན་ནས་ཡོངས་ སུ་ བཀང་ནས་ནི༎
ཆོས་ཀྱི་འཁོར་ལོ་བསྐོར་བར་གྱིས།། ཞེས་ དང༌། ད་ནི་དཀྱིལ་འཁོར་སློབ་
དཔོན་གྱུར།། སྔགས་དང་རྒྱུད་ཀྱང་འཛིན་པར་གྱུར།། སངས་རྒྱས་བྱང་ཆུབ་
སེམས་དཔའ་དང་།། ལྷ་རྣམས་ཀྱིས་ཀྱང་མཐུན་པར་གསུངས།། སེམས་ཅན་
རྣམས་ལ་སྙིང་བརྩེ་ཕྱིར།། ཁྱོད་ཀྱིས་དཀྱིལ་འཁོར་ཆོ་ག་བཞིན།། ནན་ཏན་
བསྐྱེད་དེ་བྲི་བར་བྱ། སྒྲུབ་པ་པོ་རྣམས་རྒྱུད་ལ་སྦྱོར། ཞེས་བརྗོད། རྒྱལ་སྲིད་
སྣ་བདུན་གྱི་གཟུགས་བརྙན་ལས་སྔགས་ཀྱིས་བསངས། སྭཱབྷཱ་ཝས་སྟོང་བར་
སྦྱངས། སྟོང་བའི་ངང་ལས་ༀ་ལས་བྱུང་བའི་རྒྱལ་སྲིད་རིན་པོ་ཆེའི་སྣ་བདུན་
དྭངས་ཤིང་ཐོགས་པ་མེད་པ་ཡེ་ཤེས་ཀྱི་རང་བཞིན་དུ་གྱུར་པར་བསམ་ནས།
དུས་གསུམ་སངས་རྒྱས་ཀུན་གྱིས་བསྔགས་པ་ཡི།། ཐེག་མཆོག་ཆོས་ཀྱི་སྲིད་ལ་
དབང་བསྒྱུར་ བའི།། རྒྱལ་ སྲིད་ རིན་ ཆེན་ བདུན་ གྱིས་ དབང༌ བསྐུར་ བས།།
བདུད་བཞིའི་གཡུལ་ལས་རྣམ་པར་རྒྱལ་གྱུར་ཅིག ། ཨོཾ་སབྷ་རཏྣ་ཨབྷི་ཥིཉྩ་མི།
ཞེས་བརྗོད། བཀྲ་ཤིས་རྫས་བརྒྱད། ལས་སྔགས་ཀྱིས་བསངས། སྭཱ་བྷཱ་ཝས་



༄༅།བདེ་གཤེགས་བདུན་གྱི་བདག་མདུན་བུམ་པས་བར་ཆོག་དང་བཅས་པ། 425
སྟོང་བར་སྦྱངས། སྟོང་པའི་ངང་ལས་ༀ་ལས་བྱུང་བའི་བཀྲ་ཤིས་པའི་རྫས་
བརྒྱུད་མཐོང་བ་ཙམ་ཀྱིས་ཀྱང་མི་ཤེས་པ་མཐའ་དག་སེལ་བར་བྱེད་པའི་ཡོན་
ཏན་དང་ལྡན་པར་གྱུར་པར་བསམ་ལ། གང་ཞིག་རེག་ཅིང་མཐོང་ཐོས་དྲན་
པས་ཀྱང་།། མི་ཤེས་ཀུན་སེལ་ཕུན་ཚོགས་མཆོག་སྩོལ་བར། རྒྱལ་བས་བྱིན་
གྱིས་རླབས་པའི་བཀྲ་ཤིས་རྫས། དམ་པས་དབང་བསྐུར་དགེ་ལེགས་འབར་
གྱུར་ཅིག ཨོཾ་ཨཥཱ་པ་ཏ་བེ་མངྒ་ལཾ་ཨ་བྷི་ཥི་མོ། ཞེས་པས་བཀྲ་ཤིས་རྫས་བརྒྱད་བྱིན།
དེ་ལྟར་རིགས་གསུམ་སྤྱི་དང་བྱེ་བྲག་གི་ཆོས་སྟོན་པ་སོགས་ཀྱི་སློབ་དཔོན་དུ་བྱ་
བའི་ཆེད་དུ་རྗེས་སུ་གནང་བ་བྱིན་པས་རིགས་གསུམ་སྤྱི་དང་བྱེ་བྲག་གི་དཀྱིལ་
འཁོར་བྲི་སྒྲུབ་དབང་བསྐུར་བ་སོགས་ལ་དབང་བར་བྱས། འཕྲིན་ལས་བཞིའི་
སྒོ་ནས་འགྲོ་བའི་དོན་འགྲུབ་པའི་ནུས་པ་བཞག འབྲས་བུ་རིགས་གསུམ་གྱི་
ཆོས་ཀྱི་འཁོར་ལོས་བསྒྱུར་བའི་གོ་འཕང་མྱུར་དུ་ཐོབ་པའི་སྐལ་བ་ཅན་དུ་བྱས་
སོ།། ཞེས་བརྗོད། དེ་ནས་དབང་རྫོགས་པར་ཐོབ་པའི་བཀའ་དྲིན་གཏང་རག་
གི་ཡོན་དུ་བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་དུ་མོས་པ་ལ་མཎྜལ་རྒྱས་
པ་འབུལ་ལོ།། དེ་ནས་མཇུག་གི་བྱ་བ་ནི། གཏང་རག་གི་མཆོད་པ་བྱིན་གྱིས་
རླབས་ཏེ། ཨོཾ་སརྦ་ཏཐཱ་ག་ཧ་ཨགྷཾ་པྲ་ཏི་ཙྪ་ཧཱུཾ་སྭཱཧཱ། དེ་བཞིན་དུ་ཤ་བྷའི་བར་
གྱིས་མཆོད་ཅིང་བསྟོད་པ་རྒྱས་བསྡུས་གང་རུང་གིས་བསྟོད་ཅིང་ཡིག་བརྒྱའི་
ལྷག་ཆད་བསྐངས་ཏེ། བླ་མ་དང་དཀྱིལ་འཁོར་བའི་ལྷ་ཚོགས་རྣམས་བདག་ལ་
དགོངས་སུ་གསོལ། གང་ཡང་བདག་བློ་མ་དང༌། མ་སྙེད་མས་མ་ཚང་བའི་
ཉེས་པ་ཞི་བར་བྱ་བའི་ཕྱིར་བཟོད་གསོལ་བྱའོ།། ཞེས་བོ་ཌཱུརྱ་སྣང་ཞིང་གི་སྟོན་
པ་བདེར་གཤེགས་བདུན་གྱི་བདག་མདུན་བུམ་པ་དབང་ཆོག་དང་བཅས་པ།
ཆོག་ཕན་བདེའི་འབྱུང་གནས་ཀྱིས་གཞི་བྱས་འབྲུ་བསྣོན་ཅི་དགོས་ ཀྱིས་ཁ་
བསྐང་བ་འདི་ནི། དུས་མིན་འཆི་བའི་འཚེ་བ་ལས་ཉེ་བར་སྐྱོབ་པའི་འཚོ་བྱེད་
པ་བྱམས་པ་རྒྱ་མཚོས་བསྐུལ་ངོར་ ཤཱཀྱའི་བཙུན་པ་ སྐལ་བཟང་ཐུབ་བསྟན་
དབང་ཕྱུག་གིས་སྦྱར་བས་ཐུབ་བསྟན་རིན་པོ་ཆེ་དར་ཞིང་རྒྱས་ལ་ཡུན་རིང་དུ་
གནས་པར་གྱུར་ཅིག ། སརྦ་མངྒ་ལཾ།།



426
༄༅། ། བཅོམ་ལྡན་འདས་སྨན་པའི་རྒྱལ་པོའི་སྦྱིན་
སྲེག་དངོས་གྲུབ་འདྲེན་པའི་ཤིང་རྟ་
ཞེས་བྱ་བ་བཞུགས་སོ།། །
བསྐལ་བཟང་ཐུབ་བསྟན་དབང་ཕྱུག
ན་མོ་བཛྲ་དྷ་ར་ཡ། རྨད་བྱུང་འཕྲིན་ལས་ རབ་དཀར་ག་བུར་གྱིས།།
སྙིགས་དུས་རྒུད་པའི་ཚ་གདུང་བསིལ་བྱེད་མཆོག ། ཚོགས་གཉིས་རིན་ཆེན་
ལས་གྲུབ་ཞིང་གི་དཔྱིད། བླ་མ་སྨན་པའི་རྒྱལ་པོས་དུས་ཀུན་སྐྱོངས།། གསང་
སྔགས་རྒྱུད་ བཞིའི་ རྙོགས་ བྲལ་ ཆུ་ བོའི་ རྒྱུན། གཅིག་ ཏུ་ འཁྱིལ་ ལས་ རབ་
འབྱམས་བརླབ་ [རླབས] འཕྲེང་ལས། ཚོགས་བསགས་ ལྷ་ ཡི་ ཐུགས་ རྒྱུད་
བསྐུལ་བའི་ ཐབས།། སྦྱིན་ སྲེག་ བདུད་ རྩིའི་ རྒྱུན་ བཟང་ དེང༌ འདིར་ སྤེལ།།
འདིར་བཅོམ་ལྡན་འདས་སྨན་པའི་རྒྱལ་པོའི་སྦྱིན་སྲེག་གི་འདོན་ཆ་ཙམ་འགོད་
པ་ལ། སྦྱོར་བ་དང་དངོས་གཞི་གཉིས་ལས། །
དང་པོ་ནི། སྔར་སའི་ཆོ་ག་མ་བྱས་པའི་གཞི་ཡིན་ན་ཀུན་རྫོབ་པ་དང་
དོན་དམ་པས་སྦྱངས་པ་ཡོངས་གྲགས་ལྟར་བྱས་ལ། ཐབ་ཀྱི་གཡས་གཡོན་དུ་
མཆོད་གཏོར་སྲེག་རྫས་སོགས་ཡོ་བྱད་གང་དགོས་མཐོང་བ་བརྒྱུད་ཀྱི་ཕྱག་ལེན་
ལྟར་འདུ་བྱས་ལ། རང་ཉིད་ཁྲུས་བྱས་གོས་གཙང་མ་བགོས་ཏེ། སྟན་བདེ་བ་
ལ་པདྨའི་འདུག་ སྟངས་ཀྱིས་འཁོད་དེ་སྒྲུབ་ ཐབས་ལྟར་བདག་བསྐྱེད་རྫོགས་
པར་བསྒོམས། རང་ གི་ ཐུགས་ ཀའི་ཧཱུྃ་ལས་འོད་ ཟེར་ འཕྲོས་ ཕྱོགས་ བཅུའི་
སངས་རྒྱས་ཐམས་ཅད་ཀྱི་བྱིན་རླབས་དང་ནུས་མཐུ་ཐམས་ཅད་བཀུག་ནས་
བསང་ཆུ་ལ་ཐིམ་པར་གྱུར། ཨོཾ་བཛྲ་ཨ་མྲྀ་ཏXX། བརྒྱ་རྩ་བཟླས་ཏེ་བསང་



༄༅།བཅོམ་ལྡན་འདས་སྨན་པའི་རྒྱལ་པོའི་སྦྱིན་སྲེག་དངོས་གྲུབ་འདྲེན་པའི་ཤིང་རྟ། 427
ཆུ་སྒྲུབས། ལས་སྔགས་ལ་སཱཧཱ་བཏགས་པ་ལན་བདུན་གྱིས་མཆོད་ཡོན་སྒྲུབས།
དཀར་གཏོར་བཏང་། སྨྲ་བ་གཞན་བཅད། དེ་ནས་ལས་སྔགས་བརྗོད་ཅིང་
བསང་ཆུ་ གཡས་ སྐོར་གྱིས་རང་དང་ ཐབ་དང༌། མཆོད་རྫས་སོགས་ལ་ལན་
གསུམ་བསངས། དེ་ནས་མཆོད་པ་དང་སྲེག་རྫས་རྣམས། ཨ་མྲྀ་ཏས་བསངས།
སྭཱ་བྷ་ཝས་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱུ་
ཆེ་བ་རྣམས་ཀྱི་ནང་དུ་ཨོཾ་ལས་མཆོད་རྫས་དང་སྲེག་རྫས་རྣམས་དྲངས་ཤིང་
ཐོགས་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨརྒྱུ་ཨཱ༔ ཧཱུྃ།
དེ་བཞིན་དུ་བཱ་ཧཱུཾ། ཨཉྩ་མ་ཎཾ བྲོག་ཎི་བུཋེ་ནས་ཤཔྟའི་བར་དང་རཱུ་བ་ནས་སྦ་
ནོ་ཨཱཿ ཧཱུྃ་ཞེས་བྱིན་གྱིས་རླབས། རྡོ་རྗེ་ཁུ་ཚུར་ལས་གུང་མོ་གཉིས་རྩེ་སྦྱར་བའི་
ཕྱག་རྒྱས་རྫས་རྣམས་ལ་རེག་པའི་སྟངས་ཀ་དང་བཅས། ཨོཾ་སྭཱཧཱས་རྫས་རྣམས་
སྤྱིར་བཀྲུས་པར་བསམ། ཨོཾ་ཨཱ༔ སཱཧཱས་ཡམ་ཤིང༌། ཨོཾ་ཤྲཱི་སཱཧཱས་མར་ཁུ། ཨོ་
ཛཱི་སཱཧཱས་འབྲུ་རྣམས་དང་། ཨོཾ་ཀུ་རུ་ཀུ་རུ་སྭཱཧཱ། དེ་དག་ལས་གཞན་པའི་རྫས་
རྣམས་ཀྱི་མ་དག་པ་སྦྱངས་པར་བསམ་ལ། རྫས་རྣམས་ཀྱི་མཚན་ཉིད་དང་མི་
ལྡན་པའི་ཉེས་སྐྱོན་ཐམས་ཅད་བྱང་ཞིང་དག་ནས་ཕྱིའི་བདུད་རྩི་ལྔའི་ངོ་བོར་
གྱུར། ཨོཾ་ཨཱ༔ ཧཱུྃ། ལན་གསུམ་བརྗོད། དེ་ནས། ཨ་མྲྀ་ཏ་བརྗོད་དེ་དཔལ་
འབར་སྦར་བ་སྣོད་དུ་བཞག ལས་སྔགས་བརྗོད་ཅིང་བསང་ཆུའི་མེ་དེ་ལ་
གཡས་སྐོར་དུ་ལན་གསུམ་བསངས། མེ་དེ་རྩྭའི་ཆུན་པོ་དང་བཅས་ཐབ་ཀྱི་ནང་
དུ་བཅུག་ལ། ཨོཾ་བཛྲ་ཛཱ་ལ་ཛཱ་ལ་ཧཱུྃ། ཞེས་གཟི་བྱིན་བསྐྱེད། ཧཱུྃ་རིང་བོར་
བརྗོད་དེ་རླུང་གཡབ་ཀྱིས་མེ་སྦར། ལས་སྔགས་བདུན་བཟླས་ཏེ་མར་ཁུ་བླུག་
གཟར་བདུན་གྱིས་མེ་གསོ། ཀུ་ཤ་ལག་ཏུ་བཟུང་ལ། ཨོཾ་བཛྲ་ས་ཏྭ་ཨཱ༔ ལན་
བདུན་གྱིས་ ཀུ་ ཤ་ བྱིན་ གྱིས་ བརླབས། ཨོཾ་ ཀུ་ ཤ་ འདི་ ནི་ གཙང་ ཞིང་ དགེ།།
ཚངས་པའི་ལྷ་རྣམས་དག་བྱེད་ཡིན།། དཀོན་མཆོག་གསུམ་པོ་མཉེས་བྱེད་པ།།
ས་ལས་སྐྱེས་པའི་འདབ་མའི་སྙིང༌།། བདག་གི་བགེགས་རྣམས་ཐམས་ཅད་ནི།།
ཞི་དང་བཀྲ་ཤིས་མཛད་དུ་གསོལ།། ཨོཾ་བཛྲ་ས་ཏྭ་ཨཱཿ ཞེས་བརྗོད་ཅིང་ཀུ་ཤ་



428
༄༅།བདུད་རྩི་སྨན་གྱི་མདོ་ཆོག
རྩེ་མོ་ཤར་དུ་བསྟན་ཏེ་སྔ་མའི་རྩེ་མོས་ཕྱི་མའི་རྩ་བ་ནོན་པར་ཐབ་ཀྱི་ཁ་ཁྱེར་ལ་
དགྲམ། ཐལ་མོ་སྦྱར་ཏེ། བཅོམ་ ལྡན་འདས་རྡོ་རྗེ་སེམས་དཔའ་བགེགས་
ཐམས་ཅད་ཞི་བ་དང་བཀྲ་ཤིས་པར་མཛད་དུ་གསོལ། ཞེས་བརྗོད།
གཉིས་པ་དངོས་གཞི་ལ་གསུམ་ལས། མེ་དང་བཅས་པའི་ཐབ་བསངས་
སྦྱངས། སྟོང་བའི་ངང་ལས་ཧཱུྃ་ལས་ཡེ་ཤེས་ཀྱི་ ཐབ། ཁ་ དོག་དཀར་ ཞིང་
དབྱིབས་ཟླུམ་པ་མུར་ན་ཁ་ཁྱེར་དང་བཅས་པ་ཁ་ཁྱེར་ལ་རྡོ་རྗེའི་འཕྲེང་བས་
བསྐོར་བ་གྲུ་བཞིར་ཟླ་ཕྱེད་རྡོ་རྗེས་མཚན་པ་དྭངས་ཤིང་ཐོགས་པ་མེད་པར་གྱུར།
ཐབ་ཀྱི་ནང་དུ་རཾ་ལས་སྐྱེས་པའི་མེ་གྲུ་གསུམ་འབར་བའི་དབུས་སུ་ཨ་ལས་ཟླ་
བའི་དཀྱིལ་འཁོར་ གྱི་སྟེང་ དུ་རཾ་ཡིག་དམར་པོ་དེ་ལས་འོད་ཟེར་ཁ་དོག་སྣ་
ཚོགས་པ་འཕྲོས། ཚུར་འདུས་ཡོངས་སུ་གྱུར་པ་ལས་ཞི་བའི་མེ་ལྷ་སྐུ་མདོག་
དཀར་པོ་ཞལ་གཅིག་ཕྱག་བཞི་པ། ཨག་ཚོམ་སེར་ལ་འཁྱིལ་བ། གསུས་པ་ཆེ་
ལ་འབར་ བ་ གཟི་ བརྗིད་ ཅན། ཕྱག་ གཡས་ གཉིས་ རྡོ་ རྗེ་ དང་ བགྲང་ ཕྲེང་།
གཡོན་གཉིས་སྐྱབས་སྦྱིན་དང་གླུཎྜི་བསྣམས་ལ། ཐུགས་ཀར་མེ་གྲུ་གསུམ་པ་རོ་
གྱིས་མཚན་པ། དེ་ལས་འོད་ཟེར་འཕྲོས་ཤར་ལྷོ་ནས་བསྒོམ་པ་དང་འདྲ་བའི་
མེ་ལྷ་དྲང་སྲོང་གི་ཚོགས་ཀྱིས་བསྐོར་བ་སྤྱན་དྲངས། གཡས་མི་འདེགས་པ་སྦྱིན་
པའི་ཕྱག་རྒྱའི་མཐེ་བོང་གཡབ་ཅིང༌། ཨོ་ཚུར་གཤེགས་ཚུར་གཤེགས་འབྱུང་པོ་
ཆེ། ལྷ་ཡི་རྒྱལ་པོ་དྲང་སྲོང་མཆོག། བསྲེག་བླུག་ཞལ་ཟས་བཞེས་སླད་དུ།།
འབར་བའི་ནང་དུ་གཤེགས་སུ་གསོལ།། ཨོཾ་ཨེཧེཧི་ཨཀ་ཡེམ་ཧཱ་རཱ་ཛག་ཛ་ཧཱུྃ།
འབྱུང་པ་ཆེན་པོ་མེ་ཡི་ལྷ།། ལྷ་རྒྱལ་དྲང་སྲོང་བདེ་བའི་མཆོག། བསྲེག་བླུག་
ཞལ་ཟས་བཞེས་སླད་དུ།། འདི་ཉིད་དུ་ནི་བཞུགས་སུ་གསོལ།། ཨོཾ་ཊཀྐིཧཱུྃཛ
ཐབ་ཀྱི་མེ་མཚམས་ཀྱི་ཁ་ཁྱེར་གྱི་ཀུ་ཤའི་གདན་ལ་བཞུགས་པར་གྱུར། ཨ་མྲྀ་
ཏས་ཕྱི་འབྲང་གི་བགེགས་བསྐྲད། ཨོཾ་བཛྲ་ཨརྐུ་ཤཛ༔ ཨོཾ་བཛྲ་པཱ་ཤ་ཧཱུཾ། ཨོཾ་
བཛྲ་སྤོཊ་པོ། ཨོཾ་བཛྲ་གྷཎྜ་ཧོ༔ དམ་ཚིག་བ་དང་གཉིས་སུ་མེད་པར་གྱུར། །
ཨོཾ་ཨཱ ཧི པྲ་ཝ་ར་སད་ཀ་རཾ་སྲོག་ཎི་པྲཏཱིཙྪ་སྭཱཧཱ། དེ་བཞིན་དུ་ཨཉྩ་མཱ་ཎཾ།



༄༅།བཅོམ་ལྡན་འདས་སྨན་པའི་རྒྱལ་པོའི་སྦྱིན་སྲེག་དངོས་གྲུབ་འདྲེན་པའི་ཤིང་རྟ། 429_
ཨགྷཾ། པཱདྡྷཾ། ཞེས་སྦྱར་ལ་ཆུ་བཞི་ཕུལ། ཨོཾ་བཛྲ་ཨཀྵེས་པ་རི་ཝཱ་ར་པུཎྜེ་སོགས་
ཉེར་སྤྱོད་རོལ་མོ་དང་བཅས་ པས་ མཆོད། འཇིག་རྟེན་དབང་ཕྱུག་ཚངས་
དབང་མཆོག་གི་སྲས།། མེ་ལྷའི་རྒྱལ་བོ་དྲང་སྲོང་མཆོག་གྱུར་པ། ཤེས་རབ་
མཆོག་གིས་ཉོན་མོངས་ཐམས་ཅད་བསྲེགས།། འཛིན་བྱེད་མེ་ལྷ་ཉིད་ལ་ཕྱག་
འཚལ་བསྟོད། ལག་པ་གཉིས་བྱང་ཆུབ་མཆོག་གི་ཕྱག་རྒྱས་དགང་བླུགས་མར་
གྱིས་གང་བ་བཟུང་ལ་པུས་མོ་ལས་ཕྱིར་མི་འདའ་བར་གཡས་སྐོར་གྱིས་མེ་ལྷའི་
ཞལ་ཅུང་ཟད་གདངས་པའི་ནང་དུ་ཕུལ་བར་བསམ་ལ། ཨོཾ་ཨཱག་ཡེ་ཨཱདཱི་བྱ་
ཨཱདཱི་བྱ་ཨཱ་བི་ཤ་ཨཱ་བི་ཤ་མ་ཧཱ་ཤྲཱི་ཡེ་ཧཱ་བྱ་ཀ་བྱ་བཱ་ཧ་ན་ཡེ་སྭཱཧཱ། ཐ་མ་ལ་བཱ་ཧ་ནཱ་ཡེ་
བདག་ཅག་དཔོན་སློབ་འཁོར་དང་བཅས་པ་རྣམས་ཀྱི་ཐར་བ་དང་ཐམས་ཅད་
མཁྱེན་པ་སྒྲུབ་པ་ལ་བར་དུ་གཅོད་པ་དང་སྡོམ་པ་གསུམ་དང་འགལ་བའི་བཅས་
པ་དང་རང་བཞིན་གྱི་ཁ་ན་མ་ཐོ་བ་དང་བཀྲ་མི་ཤིས་པ་ཐམས་ཅད་ཤཱནྟཾ་ཀུ་རུ་
སཱཧཱ། ཞེས་པས་བྱོན་ཟན་མར་ཁུ་དགང་བླུགས་བདུན་ཕུལ་ཏེ། ཚངས་པའི་
འཇིག་རྟེན་མགོན་སྐྱོབ་པའི།། གཟི་བརྗིད་ཆེན་པོ་མེ་ཡི་ལྷ།། སྐུ་བཅས་སྐུ་ནི་
དཔལ་དང་ལྡན།། རྔམ་ བརྗིད་ རྒྱན་ ལྡན་ ལས་ ལ་ དབང་།། བསྲེག་བླུགས་
འབུལ་བའི་ལས་རྣམས་བསྒྲུབ།། ཞི་ལ་ སོགས་ པའི་ ལྷ་ དཔལ་ཏེ། ཇི་ལྟར་
འདོད་པའི་ལས་སྒྲུབ་པ།། གཟི་བརྗིད་རྒྱལ་ལ་ཕྱག་འཚལ་བསྟོད།། ཨོཾ་བཛྲ་
ཨགྷ་ཡེ་བྲོག་ཎཾ་སྭཱཧཱ། ཞེས་བས་བསང་གཏོར་འབུལ། མེ་ལྷའི་ལྗགས་རྡོ་རྗེའི་
རྣམ་པ་ཅན་དཀར་པོ་ལ་རཾ་ཡིག་དང་དགང་བླུགས་ཀྱི་ཁ་ལ་ཧཱུཾ་ཡིག་འོད་ཟེར་
འབར་བ་དང་བཅས་པས་མཚན་པར་གྱུར། ཡཾ་ཤིང་རྣམས་བྱང་ཆུབ་ཀྱི་ཤིང་གི་
རང་བཞིན་དུ་གྱུར། ཨོཾ་ཨག་ཡེ་ནས་བཱ་ཧཱ་ནཱ་ཡ། ཨོཾ་བོ་དྷི་བྲིཀཱ་ཡེ། བདག་
ཅག་ནས་བཀྲ་མི་ཤིས་པ་ཐམས་ཅད་དང་བསྙེན་པའི་ཁ་སྐོང་ཡིན་ན། ཏིང་ངེ་
འཛིན་མི་གསལ་བ་དང༌། སྔགས་མ་དག་པ་དང་ཆོ་ག་ཆད་ལྷག་གི་ཉེས་པ་
ཐམས་ཅད་དང་ཁྱད་པར་དུ་གཟི་བརྗིད་ཕུན་སུམ་ཚོགས་པ་ལ་བར་དུ་གཅོད་པ་
ཐམས་ཅད་ཤཱནྟཾ་ཀུ་རུ་སྭཱཧཱ། མར་ཁུ་ལ། ཨོཾ་ཨག་ཡེ་ནས་བཱ་ཧཱ་ནཱ་ཡ། ཨོཾ་ཨགྷ་



430
༄༅།བདུད་རྩི་སྨན་གྱི་མདོ་ཆོག
ཡེ་བདག་ཅག་ནས་འབྱོར་བ་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་
ཞེས་སོགས་དང༌། ཏིལ་ལ། ཨོཾ་ཨཀྵ་ཡེ་ནས་བཱ་ཧཱ་ནཱ་ཡ། ཨོཾ་སརྦ་པཱ་པཾ་ད་ཧན་
བཛྲ་ཡེ་བདག་ཅག་ནས་སྡིག་པ་ཐམས་ཅད་ཤཱནྟཾ་ཀུ་རུ་ཡེ་སྭཱཧཱ། དེ་བཞིན་དུ་
དུར་བ་གཉིས་རེ་སྦྱར་བ་ལ། ཨོཾ་བཛྲ་ཨཱ་ཡུ་ཥ་བདག་ཅག་ནས་ཚེ་མཐར་ཕྱིན་པ་
ལ་བར་དུ་གཅོད་པ་ཐམས་ཅད་ཤཱནྟཾ་ཀུ་རུ་སྭཱཧཱ། འབྲས་ལ། ཨོཾ་བཛྲ་པུཥཱ་ཡེ་
བདག་ནས་བསོད་ནམས་རྒྱས་པ་ལ་བར་དུ་གཅོད་པ་ཐམས་ཅད་ཤཱནྟཾ་ཀུ་རུ་སྭཱཧཱ།
ཞོ་ཟན་ལ། ཨོཾ་སརྦ་སཾ་བཱ་དེ་བདག་ཅག་ནས་བདེ་བ་མཆོག་ལ་བར་དུ་གཅོད་པ་
ཐམས་ཅད་ཤཱནྟཾ་ཀུ་རུ་སྭཱཧཱ། ཀུ་ཤ་གཉིས་རེ་སྦྱར་བ་ལ། ཨོཾ་ཨ་པྲ་ཏི་ཧ་ཏ་བཛྲ་
ཡེ་བདག་ཅག་ནས་བསྲུང་བ་མཆོག་ལ་བར་དུ་གཅོད་པ་དང་གྲིབ་དང་མི་གཙང་
བ་ཐམས་ཅད་ཤཱནྟཾ་ཀུ་རུ་སྭཱཧཱ། ཡུངས་དཀར་ལ། ཨོཾ་སརྦ་ཨརྦ་སཱདྷ་ཡེ་བདག་
ཅག་ནས་བགེགས་ཐམས་ཅད་སེལ་ལ། ཨོཾ་བཛྲ་བི་ཛ་ཡེ་བདག་ཅག་ནས་ནོར་
དང་འབྲུ་རྒྱས་པ་ལ་བར་དུ་གཅོད་པ་ཐམས་ཅད་ཤཱནྟཾ་ཀུ་རུ་སྭཱཧཱ། ནས་ལ་ཨོཾ་མ་
ཧཱ་བེ་གཱ་ཡ་བདག་ ཅག་ནས་མྱུར་བའི་ ཤུགས་ཕུན་སུམ་ཚོགས་པ་ལ་བར་དུ་
གཅོད་པ་ཐམས་ཅད་ཤཱནྟཾ་ཀུ་རུ་སྭཱཧཱ། སྲན་མ་ལ། ཨོཾ་མ་ཧཱ་བ་ལཱ་བདག་ཅག་
ནས་སྟོབས་རྒྱས་པ་ལ་བར་དུ་གཅོད་པ་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། གྲོ་ལ།
ཨོཾ་བཛྲ་གྷསྨ་རི་བདག་ཅག་ནས་བཀྲ་མི་ཤིས་པ་ཐམས་ཅད་དང༌། ནད་ཐམས་
ཅད་ཤཱནྟཾ་ཀུ་རུ་ཡེ་སྭཱཧཱ། ཁྱད་པར་བའི་རྫས་རྣམས་ལ། ཨོཾ་ཨགྷ་ཡེ་ནས་བཱ་ཧཱ་ནཱ་
ཡ་བདག་ཅག་ནས་མཆོག་དང་ཐུན་མོང་གི་དངོས་གྲུབ་སྒྲུབ་པ་ལ་བར་དུ་གཅོད་
པ་ཐམས་ཅད་ཤཱནྟཾ་ཀུ་རུ་ཡེ་སྭཱཧཱ། ཨོཾ་ཨཱ༔ ཧཱི པྲ་ཝ་ར་སད་ཀ་རཾ་ཨཱཉྩ་མ་ཎི་
གྱིས་ཞལ་བསིལ་དང་། སྲོགྷ་ཎཾ་གྱིས་བསང་གཏོར་འབུལ་ལོ།། མར་ཁུ་བླུགས་
གཟར་གང་ཐབ་ཏུ་ཕུལ་ལ། ཨོཾ་བཛྲ་ཛྭ་ལ་རཾ་མེ་ལྷ་མེ་འབར་བའི་རྣམ་པར་གྱུར།
གཉིས་པ་འཇིག་རྟེན་ལས་འདས་པའི་ལྷ་མཆོད་པ་ནི། ཐབ་ཀྱི་ནང་དུ་བོ་
ལས་སྣ་ཚོགས་པདྨའི་ལྟེ་བར་ཧཱུྃ་དཀར་པོ་ཡོངས་སུ་གྱུར་བ་ལས། རིན་པོ་ཆེའི་
གཞལ་ཡས་ཁང་གྲུ་བཞི་སྒོ་བཞི་ནས་སྒོ་བཞིར་པད་ཟླའི་གདན་རེ་རེ། སྒྲུབ་



༄༅།བཅོམ་ལྡན་འདས་སྨན་པའི་རྒྱལ་པོའི་སྦྱིན་སྲེག་དངོས་གྲུབ་འདྲེན་པའི་ཤིང་རྟ། 431
ཐབས་ལྟར་བརྗོད། ལས་ཀྱི་རྡོ་རྗེས་དཀྱིལ་འཁོར་གྱི་ཤར་སྒོ་ནས་ཕྱག་འཚལ།
ལག་པ་གཡོན་པས་སྤོས་འཛིན་ཅིང་གཙོ་བོ་ནས་སྒོ་བསྲུང་གི་བར་གྱི་སྔགས།
གཙོ་བོ་ལ། བྷི་ཥ་ཙེ་དང༌། འཁོར་གྱི་གྲངས་དང་མཉམ་པའི་འབྲུ་གསུམ་
བརྗོད་པ་དང་། ལག་ པ་ གཡས་ པས་ མེ་ ཏོག་བླངས་ལ་དཀྱིལ་འཁོར་གྱི་ལྷ་
རྣམས་ལས་ལྷ་གཉིས་པར་མར་མེ་གཅིག་ལས་གཉིས་ཆད་ཀྱི་ཚུལ་དུ་སྤྱན་དྲངས་
པར་བསྒོམས་ཏེ། མེ་ཏོག་རྣམས་སློབ་དཔོན་གྱི་ཕྱག་ཏུ་ཕུལ། སློབ་དཔོན་གྱིས་
ཀྱང་ལྷ་ཐམས་ཅད་གཞལ་ཡས་ཁང་གི་ནང་དུ་རང་རང་གི་གདན་ལ་བཞུགས་
པར་མོས་ལ། གཙོ་བོའི་སྔགས་དང༌། ཨོཾ་ཨཱ་ཧཱུྃ་འཁོར་གྲངས་དང་མཉམ་པ་
བརྗོད་ལ་མེ་ཏོག་རེ་ཐབ་ནང་དུ་དོར་རོ།། དེ་ནས་དབུས་ཀྱི་གདན་ལ་བཅོམ་
ལྡན་འདས་སྨན་པའི་རྒྱལ་པོ། པད་འདབ་ནང་མ་བརྒྱད་ལ་ཤར་ལྷོར་ཤཱཀྱ་ཐུབ་
སེར་པོ། ལྷོར་མཚན་ལེགས་སེར་པོ། ལྷོ་ནུབ་ཏུ་སྒྲ་དབྱངས་སེར་པོ། ནུབ་ཏུ་
གསེར་བཟང་སེར་པོ། ནུབ་བྱང་དུ་མྱ་ངན་མེད་མཆོག་དམར་སྐྱ། བྱང་དུ་
ཆོས་བསྒྲགས་དཀར་ལ་དམར་བའི་མདངས་ཅན། བྱང་ཤར་དུ་མངོན་མཁྱེན་
དམར་པོ། ཤར་དུ་ཡུམ་ཆེན་མོ་ གསེར་ གྱི་མདོག་ཅན། དེའི་ཕྱི་རིམ་པདྨ་
འདབ་མ་བཅུ་དྲུག་གི་ཤར་གྱི་པད་འདབ་བཞི་ལ་འཇམ་དཔལ་སེར་པོ། སྤྱན་
རས་གཟིགས་དཀར་པོ། ཕྱག་རྡོར་སྔོ་ལྗང་། ཉི་སྣང་དམར་སེར། ལྷོའི་པད་
འདབ་བཞི་ལ་ཟླ་སྣང་དཀར་པོ། བློ་གྲོས་ཆེན་པོ་སེར་པོ། བྱམས་པ་སེར་པོ།
སྐྱབས་གྲོལ་དཀར་པོ། ནུབ་ཀྱི་པད་འདབ་བཞི་ལ་སྤོབས་པ་བརྩེགས་པ་དཀར་
པོ། རྣམ་པར་གནོན་པ་ལྗང་སྔོན། ལྟ་ན་སྡུག་དཀར་པོ། མུན་པ་ཐམས་ཅད་
ངེས་པར་འཇོམས་པའི་བློ་གྲོས་དཀར་སེར། བྱང་གི་པད་འདབ་བཞི་ལ་བསམ་
པ་ལེགས་པར་སེམས་པ་དཀར་པོ། ལྷུན་པོ་བརྩེགས་དཀར་པོ། སང་སང་པོའི་
དབྱངས་སྔོན་པོ། ལྷུན་པོ་ཆེན་པོ་རྩེ་འཛིན་དཀར་པོ། དེའི་ཕྱི་རིམ་གྱི་འདབ་
མ་ཉེར་ གཉིས་ ལ་ ཤར་ནས་བརྩམས་ཏེ་གཡས་ གྲལ་ལ། ཚངས་ པ་ སེར་པོ།
བརྒྱ་བྱིན་དཀར་པོ། མེ་ལྷ་དམར་པོ། གཤིན་རྗེ་སྔོན་པོ། སྲིན་པོ་སྨུག་ནག



432
༄༅།བདུད་རྩི་སྨན་གྱི་མདོ་ཆོག
ན་
ཆུ་ལྷ་དཀར་པོ། རླུང་ལྷ་དུད་ཁ། གནོད་སྦྱིན་སེར་པོ། དབང་ལྡན་དཀར་པོ།
སའི་ལྷ་མོ་སེར་མོ། ཤར་ནས་བརྩམས་ཏེ་གཡོན་གྲལ་ལ། ཇི་འཇིགས་སེར་པོ།
རྡོ་རྗེ་དམར་པོ། རྒྱུན་འཛིན་ སེར་པོ། གཟའ་འཛིན་ སྔོ་སྐྱ། རླུང་འཛིན་
དམར་པོ། གནས་བཅས་དུད་ཁ། དབང་འཛིན་དམར་པོ། གདུང་འཛིན་
སེར་པོ། སྨྲ་འཛིན་དམར་སྐྱ། བསམ་འཛིན་སེར་པོ། གཡོ་བ་འཛིན་སྔོན་པོ།
རྫོགས་བྱེད་ དམར་པོ། ཤར་ སྒོར་ ཡུལ་ འཁོར་ བསྲུང་ དཀར་པོ། ལྷོ་ སྒོར་
འཕགས་སྐྱེས་པོ་སྔོན་པོ། ནུབ་སྒོར་སྤྱན་མི་བཟང་དམར་པོ། བྱང་སྒོར་རྣམ་
ཐོས་སྲས་སེར་པོ། ལྷ་ཐམས་ཅད་ཀྱི་སྐུ་ལས་འོད་ཟེར་དཀར་པོའི་ཚོགས་འཕྲོ་
བར་བསམ་ལ། དེ་རྣམས་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱ དམར་པོ།
ཐུགས་ཀར་ཧཱུཾ་སྔོན་པོ། དེ་རྣམས་ལས་འོད་ཟེར་འཕྲོས་པ་བསྒོམས་པ་དང་འདྲ་
བའི་ཡེ་ཤེས་པ་དབང་ལྷ་དང་བཅས་པ་སྤྱན་དྲངས། ཛ ཧཱུྃ་བཾ་ཧོ༔ གཉིས་སུ་
མེད་པར་གྱུར། དབང་ལྷས་དབང་བསྐུར། རང་རང་གི་རིགས་ཀྱི་བདག་པོས་
དབུ་བརྒྱན་པར་གྱུར། མཆོད་པ་སྒྲུབ་ཐབས་ལྟར་བྱིན་གྱིས་རླབས་ལ། དག་
ཅིང་དྲི་མེད་ཡིད་འོང་བའི།། ཞེས་པ་དང་། ཨོཾ་ཨཱ༔ ཧཱི༔ སོགས་ཀྱིས་ཆུ་བཞི་
འབུལ། བཅོམ་ལྡན་སྨན་བླའི་རྒྱལ་པོའི་ལྷ་ཚོགས་ལ།། མེ་ཏོག་མན་དཱ་ར་དང་
པདྨ་དང་།། ནས་ཉེར་སྤྱོད་འདོད་ཡོན་ལྔ་དང་བཅས་པས་གཞུང་བཞིན་མཆོད།
མཁའ་མཉམ་འགྲོ་བའི་དུག་གསུམ་ནད་བརྒྱའི་ཚོགས། ནས་བསྟོད་པར་བགྱི།
ཞེས་ཚིགས་བཅད་གཅིག་གིས་བསྟོད། སྤྲོན [སྦོན ]། བཻ་ཌཱུརྱ་ཞུན་མའི་ནས་
སྨན་གྱི་རྒྱལ་པོའི་སྐུ་ཐོབ་ཤོག། ཅེས་སོགས་ཀྱིས་བསྟོད། ལྷ་རྣམས་ཀྱི་ལྗགས་
རྡོ་རྗེའི་རྣམ་པ་ཅན་དཀར་པོ་ལ་ཧཱུྃ་ཡིག་གིས་མཚན་པར་གྱུར། བྷི་ཥ་དྷཾ། ལན་
བདུན་གྱིས་མར་ཁུ་ཕུལ་ཏེ་གསོལ་བ་བཏབ་པས་འཕྲིན་ལས་མཛད་པར་ཞལ་
གྱིས་བཞེས་པར་བསམ། དེ་ནས་ཡམ་ཤིང་ནས། རྫས་ཁྱད་པར་བའི་བར་སྔར་
ལྟར། གཙོ་བོའི་སྔགས་ལ་སྤེལ་ཚིག་བཏགས་པ་དང་འཁོར་རྣམས་པ་ཡང་འབྲུ་
གསུམ་ལ་སྤེལ་ཚིག་བཏགས་པས་ཕུལ། ལྷ་རྣམས་ཀྱི་ཐུགས་ཀ་ནས་ལྷ་མོ་བུམ་



༄༅བཅོམ་ལྡན་འདས་སྨན་པའི་རྒྱལ་པོའི་སྦྱིན་སྲེག་དངོས་གྲུབ་འདྲེན་པའི་ཤིང་རྟ། 433
པ་དཀར་པོ་བདུད་རྩི་དཀར་པོས་བཀང་བ་ཐོགས་ནས་བསྒྲུབ་བྱ་ཟླ་བའི་དཀྱིལ་
འཁོར་ལ་གནས་པ་ལ་དབང་བསྐུར་པས་ལས་ངན་སྡིག་སྒྲིབ་ནད་གདོན་བར་
ཆད་ཐམས་ཅད་དག་ནས་ལུས་ཤེལ་ལྟར་དྭངས་པར་གྱུར་པར་བསམ། ་་སླར་
ཡང་གཙོ་བོའི་ སྔགས་ ཀྱིས་ ཚོགས་ བསགས་ མར་ཁུ་ལན་གསུམ་མམ་བདུན་
སོགས་ཕུལ། གཏོར་མ་སྒྲུབ་ཐབས་ལྟར་བྱིན་གྱིས་བརླབས་ལ། ལྷ་རྣམས་ཀྱིས་
ནས་ཐུགས་མཉེས་པར་གྱུར། སརྦ་ཏཐཱ་ག་ཏ་དང་ཨ་ཀཱ་རོ་སོགས་ཀྱིས་གཙོ་བོ་
དང་འཁོར་རྣམས་ལ་འབུལ། ཨོཾ་ཨཱཿ ཧཱི༔ སོགས་ཀྱིས་མཆོད་ཡོན། བསང་
གཏོར། ཞལ་བསིལ་གསུམ་འབུལ། སྲབ་འཇམ་ཡངས་པ། སོགས་ཀྱི་མཐར།
ཨོཾ་བཛྲ་ཝས་སུ་སྭཱཧཱ། གོས་ཟུང་ཞལ་ཟས་རོ་བརྒྱ། ཨོཾ་བཛྲ་ཏཾ་བུ་ལ་ཡེ་སྭཱ་ཧཱས་
སོ་རྩི་འབུལ། ཉེར་སྤྱོད་རོལ་མོ་དང་བཅས་པས་མཆོད། མཁའ་མཉམ་འགྲོ་
བའི་... སོགས་ཀྱིས་ བསྟོད། ཨོཾ་ཨཱ༔ ཧི༔ སོགས་ ཀྱིས་ མཆོད་ ཡོན་ འབུལ།
བཅོམ་ལྡན་འདས་སྨན་པའི་རྒྱལ་པོའི་ལྷ་ཚོགས་འཁོར་དང་བཅས་པ་རྣམས་
ཀྱིས་བདག་ཅག་དཔོན་སློབ་སྦྱིན་བདག་དང་བཅས་པའི་ཚེ་འཁོར་བ་ཐོག་མ་
མེད་པ་ནས་བསགས་པའི་ལས་ཉོན་སྡིག་སྒྲིབ་ཉེར་ལྟུང་གི་ཚོགས་ཐམས་ཅད་
བྱང་ཞིང་དག་སྟེ་ཚོགས་གཉིས་མྱུར་དུ་རྫོགས་ནས་བླ་ན་མེད་པའི་བྱང་ཆུབ་ཐོབ་
པར་བྱིན་གྱིས་བརླབ་ཏུ་གསོལ། ཡིག་བརྒྱ་བརྗོད། གང་ཡང་བདག་བློx x།
མ་རྙེད་ཡོངས་སུ x x། ཨོཾ་བཛྲ་ས་ཏྭཱ་ཡཿ མང་དུ་བརྗོད། བདག་ལ་དངོས་
གྲུབXX། བཛྲ་མུ ལྷ་རྣམས་ཐབ་ཀྱི་ནང་ནས་སླར་གཤེགས་ཏེ་དཀྱིལ་འཁོར་
གྱི་ལྷ་སོ་སོ་དང་གཉིས་སུ་མེད་པར་གྱུར། དེ་ནས་ལས་ཀྱི་རྡོ་རྗེའི་ལག་ཏུ་མེ་ཏོག་
གཏད། དེས་ཀྱང་སློབ་དཔོན་ལ་ཕྱག་ཕུལ། མེ་ཏོག་དང་སྤོས་འཛིན་པས་
དཀྱིལ་འཁོར་གྱི་དྲུང་དུ་སོང་སྟེ་རྡུལ་ཚོན་ཡིན་ན་ལྷ་རྣམས་དཀྱིལ་འཁོར་གྱི་ནང་
དུ་སྤྱན་དྲངས་པར་མོས་ལ། : མེ་ཏོག་དཀྱིལ་འཁོར་གྱི་དབུས་སུ་ཕྱར་བ་ཙམ་
བྱས་ནས་མདུན་དུ་བཞག རས་བྲིས་ཡིན་ན་དཀྱིལ་འཁོར་གྱི་ནང་དུ་དོར་རོ།།
དེ་ནས་དཀྱིལ་འཁོར་ལ་ཕྱག་བྱའོ།། སྒྲུབ་མཆོད་དང་མ་འབྲེལ་ན་འདས་ལྷ་



434
༄༅།།བདུད་རྩི་སྨན་གྱི་མདོ་ཆོག
གཤེགས་གསོལ་སོགས་གཞན་ནས་ཤེས་དགོས།
གསུམ་པ་སླར་འཇིག་རྟེན་པའི་མེ་ལྷ་མཆོད་པ་ནི། ཨོཾ་བཛྲ་ཛྭ་ལ་རཾ།
ཞེས་ཐབ་ཏུ་མར་ཁུ་དགང་བླུགས་གསུམ་ཕུལ། མེ་ལྷ་སྐད་ཅིག་གིས་གསལ་བར་
བསམ། མེ་ལྷའི་སྐབས་བཞིན་ཉེར་སྤྱོད་རོལ་མོས་མཆོད། ཨོཾ་ཨཱཿ ཧཱི སོགས་
ཀྱིས་བསང་གཏོར་དང་ཞལ་ བསིལ་ཕུལ། སོ་ རྩི། གོས་ཟུད་རྣམས་འབུལ།
ཡམ་ཤིང་ནས་རྫས་ཁྱད་པར་བའི་བར་མེ་ལྷའི་སྐབས་ལྟར་རིམ་བཞིན་འབུལ།
འཇིག་རྟེན་དབང་ཕྱུག་ཅེས་སོགས་ཤོ་ལོ་ཀ་གཅིག་གིས་བསྟོད། དེ་ནས། ཨོཾ་
ཨཱ༔ ཧི༔ སོགས་ཀྱི་ཞལ་བསིལ། བསང་གཏོར་དང་། ཉེར་སྤྱོད་ལྔ་རོལ་མོ་དང་
བཅས་པས་མཆོད། དེ་ནས་ཨ་ཀཱ་རོ་ལན་གསུམ་གྱིས་གཏོར་མ་བྱིན་གྱིས་རླབས། །
མེ་ལྷའི་སྔགས་ལ། ཨ་ཀཱ་རོ་བཏགས་པ་ལན་གསུམ་གྱིས་ཕུལ། ཉེར་སྤྱོད་རོལ་
མོ་དང་བཅས་པས་མཆོད། མེ་སྟེ་བསྲེགས་བྱ་ཟ་བའི་ལྷ། XXX X། ཕྱག་
ཀྱང་འཚལ། ཞེས་ཤོ་ལོ་ཀ་གཅིག་དང༌། མཆོག་སྦྱིན་གཏོར་མ་འདི་བསྣོམས་
ལ། ནས་ ཡིད་ལ་འདོད་པ་ཀུན་འགྲུབ་ཤོག། ཅེས་ པའི་བར་བརྗོད། ཨོཾ་
ཨཱ ཧི༔ སོགས་ཀྱིས་མཆོད་ཡོན་ཕུལ། གང་ཡང་བདག་བློ x x། མ་རྙེད་
ཡོངས་སུ X X། སོགས་ ཀྱིས་ བཟོད་གསོལ་ དང་། བདག་ ལ་ དངོས་ གྲུབ་
མཆོག་སྩོལ་ལགས། སོགས་ཀྱིས་འདོད་དོན་ལ་གསོལ་བ་གདབ། ༀ་བཛྲ་ས་ཏཱ་
ཨཱ༔ དང་ཡིག་བརྒྱ། མོ་རང་གི་དོན་དང་གཞན་གྱི་དོན།། སྒྲུབ་བྱེད་བསྲེག་བྱ་
ཟ་བ་གཤེགས།། ཇི་བཞིན་དུས་སུ་ཚུར་སྤྱོན་ཞིང༌།། བདག་གི་དངོས་གྲུབ་
ཐམས་ཅད་སྒྲུབས།། ཨོཾ་བཛྲ་མུ མེ་ལྷ་ཡེ་ཤེས་པ་རང་བཞིན་གྱི་གནས་སུ་
གཤེགས། དམ་ཚིག་པ་མེ་འབར་བའི་རྣམ་པར་གྱུར། བསྔོ་སྨོན་དང་ཤིས་
བརྗོད་ཀྱིས་མཐའ་བརྒྱན་པར་བྱའོ།།
སྨྲས་པ། ཚད་ལྡན་དམ་པའི་གསུངས་རྒྱུན་སྦྱིན་སྲེག་སྤྱིའི།། ཆོ་གའི་རྒྱས་
འགེབས་ཙམ་ ལས་ གསལ་བཤད་ཀྱིས།། དབེན་ཀྱང་ནོངས་འཁྲུལ་བྱ་བ་ ཅི་
མཆིས་པ།། བླ་མ་ལྷ་དང་མཁས་པའི་གམ་དུ་བཤགས།། འདིར་འབད་དགེ་



༄༅།བཅོམ་ལྡན་འདས་སྨན་པའི་རྒྱལ་པོའི་སྦྱིན་སྲེག་དངོས་གྲུབ་འདྲེན་པའི་ཤིང་རྟ། 435
ཚོགས་རབ་དཀར་གངས་ཀྱི་རི། ཆོས་ཉིད་བདེན་པའི་དྲོད་ཀྱིས་བཞུས་པའི་
རྒྱུན།། ཀུན་བཟང་སྨོན་པའི་ཆབ་དང་ལྷན་གཅིག་པར། བསྟན་དང་འགྲོ་
བའི་དཔལ་དུ་འགྱུར་བར་ཤོག། ཅེས་བཅོམ་ལྡན་འདས་སྨན་པའི་རྒྱལ་པོའི་
སྦྱིན་སྲེག་གི་ཆོ་ག་དངོས་གྲུབ་འདྲེན་པའི་ཤིང་རྟ་ཞེས་བྱ་བ་འདི་ནི་འཚོ་བྱེད་པ་
དད་ལྡན་བྱམས་པ་རྒྱ་མཚོས་བསྐུལ་ངོར། བཙུན་པ་སྐལ་བཟང་ཐུབ་བསྟན་
དབང་ཕྱུག་གིས་སྐུ་འབུམ་བྱམས་པ་གླིང་དུ་སྦྱར་བ་དགེ་ལེགས་འཕེལ།



436
༄༅། ། བཅོམ་ལྡན་འདས་སྨན་གྱི་བླའི་དཀྱིལ་ཆོག་གི་
བརྒྱུད་འདེབས་སྨོན་ལམ་མཆོད་པ་བསྟོད་པའི་
ཁ་སྐོང་དང་བཅས་པ་རྒྱལ་བ་མཉེས་
པའི་མཆོད་སྤྲིན་བཞུགས་སོ།།
བསྐལ་བཟང་ཐུབ་བསྟན་དབང་ཕྱུག་
སྨན་བླའི་བླ་བརྒྱུད་ནི། རྣམ་ཀུན་འགྲོ་ལ་རྗེས་ཆགས་བརྩེ་ཆེན་གྱིས།།
མི་བཟད་ལྔ་བདོའི་དུས་འདིར་བཟོད་པའི་གོ། རྒྱལ་བ་གཞན་གྱིས་བགོ་བར་མ་
ནུས་པ།། སྙིང་སྟོབས་ མཆོག་ གིས་ བཞེས་ པ་ ཤཱཀྱ་ ཐུབ་ ཞབས།། གསོལ་ བ་
འདེབས་སོ་དངོས་གྲུབ་རྣམ་གཉིས་སྩོལ།། མ་རིག་སྨག་རུམ་འཕྱན་པའི་ཉམ་
ཐག་འགྲོ།། ཡེ་ཤེས་འོད་ ཀྱིས་ ཐར་བའི་ལམ་བསྟན་ནས།། དུག་ གསུམ་ ཞི་
མཛད་སྨན་གྱི་བླ་མ་ལ།། གསོལ་བ་འདེབས་སོ་དངོས་གྲུབ་རྣམ་གཉིས་སྩོལ།།
མཐའ་ཀླས་ རྒྱལ་ཀུན་ཡབ་གཅིག་མཁྱེན་པའི་གཏེར།། གང་དེའི་རྣམ་སྤྲུལ་
མཁན་ཆེན་ཞི་བ་འཚོ།། སྤྱན་རས་གཟིགས་དབང་ཁྲི་སྲོང་ལྡེའུ་[ལྡེ ]བཙན་ལ།།
གསོལ་བ་འདེབས་སོ་དངོས་གྲུབ་རྣམ་གཉིས་སྩོལ།། དགེ་བཅུའི་ལེགས་མཛད་
སྲོལ་འཛིན་སད་ན་ལེགས།། བསྟན་པའི་སྒྲོན་མེ་གསལ་མཛད་ཁྲི་རལ་ཞབས།།
ཡིད་སྲུབས་གཤེད་གྱུར་ལྷ་ལུང་དཔལ་རྡོར་ལ།། གསོལ་བ་འདེབས་སོ་དངོས་
གྲུབ་རྣམ་གཉིས་སྩོལ།། མངའ་བདག་འོད་སྲུང་བ་དང་དཔལ་འཁོར་བཙན།
སྐྱིད་ལྡེ་ཉི་མ་མངའ་བདག་བཀྲ་ཤིས་ལྡེ༎ བྱང་ཆུབ་སེམས་ཀྱི་གཏེར་མཛོད་ཡེ་
ཤེས་འོད།། གསོལ་བ་འདེབས་སོ་དངོས་གྲུབ་རྣམ་གཉིས་སྩོལ།། སྐྱེས་མཆོག་
ལྷ་ལྡེ་འདྲེན་མཆོག་འོད་ཀྱི་ལྡེ༎ མངའ་བདག་རྩེ་ལྡེ་མངའ་རིས་དགྲ་བཅོམ་པ།



༄༅།སྨན་བླའི་དཀྱིལ་ཆོག་གི་བརྒྱུད་འདེབས་སྨོན་ལམ་མཆོད་བསྟོད་ཁ་སྐོང་། 437
འཇིག་རྟེན་མིག་གྱུར་བློ་ལྡན་ཤེས་རབ་ལ།། གསོལ་བ་འདེབས་སོ་དངོས་གྲུབ་
རྣམ་གཉིས་སྩོལ།། བརྩེ་ལྡན་དར་མ་རྒྱལ་མཚན་ལྡན་གྲོལ་བ།། - སངས་རྒྱས་
སྒོམ་པ་རྒྱལ་སྲས་སེང་གེ་སྐྱབས། ཆོས་མངོན་མངའ་བདག་ནམ་མཁའ་གྲགས་
པ་ལ།། གསོལ་བ་འདེབས་ སོ་ དངོས་གྲུབ་རྣམ་གཉིས་སྩོལ།། དགྲ་བཅོམ་
གཞོན་ནུ་རྗེ་བཙུན་འདུལ་མཛད་པ། འཇམ་དབྱངས་ཆེན་པོ་དབང་སྟོན་རྒྱལ་
མཚན་དཔལ།། དཔལ་ ལྡན་ བཟང་ པོ་ འཇམ་ དབྱངས་ དགེ་ འདུན་ འཕེལ།།
གསོལ་བ་འདེབས་སོ་དངོས་གྲུབ་རྣམ་གཉིས་སྩོལ།། བཀྲ་ཤིས་འཕགས་དང་
རྒྱུད་ཆེན་བརྩོན་འགྲུས་འཕགས།། བཟང་པོ་རྣམ་རྒྱལ་འཁོན་སྟོན་ལྷུན་གྲུབ་པ།
དཔལ་འབྱོར་འཕྲིན་ལས་ངག་དབང་བློ་བཟང་ཞབས།། གསོལ་བ་འདེབས་སོ་
དངོས་གྲུབ་རྣམ་གཉིས་སྩོལ། རྗེ་བཙུན་བློ་བཟང་བསྟན་པ་རབ་རྒྱས་དང༌།།
འགྲོ་བའི་སྒྲོན་མེ་ཡེ་ཤེས་རྒྱལ་མཚན་དང་།། ཀུན་མཁྱེན་ཆེན་པོ་བཞད་པའི་རྡོ་
རྗེ་ལ།། གསོལ་བ་འདེབས་ སོ་ དངོས་གྲུབ་རྣམ་གཉིས་སྩོལ།། བསྟན་ པའི་
མངའ་བདག་འཇིགས་མེད་དབང་པོ་དང་། འཇིགས་མེད་རྒྱ་མཚོ་སྐྱེ་དགུ་
ཡོངས་ཀྱི་སྐྱབས།། རྗེ་བཙུན་སྐལ་བཟང་ཐུབ་བསྟན་དབང་ཕྱུག་ལ།། གསོལ་
བ་འདེབས་སོ་དངོས་གྲུབ་རྣམ་གཉིས་སྩོལ།། གངས་གསང་རྣམ་ སྤྲུལ་ ཐུབ་
བསྟན་ཉི་ མ་ དང་།། རྒྱལཾ་ ཀུན་ ཞལ་སྐྱིན་རྩ་ བའི་བླ་མ་ མཆོག། སྲིད་ ཞིའི་
འཇིགས་སྐྱོབ་རྗེ་བཙུན་པྲ་ཛྙཱའི་ཞབས།། གསོལ་བ་འདེབས་སོ་དངོས་གྲུབ་རྣམ་
གཉིས་སྩོལ།། དེ་ལྟར་དངོས་དང་བརྒྱུད་པའི་འཁྲི་ཤིང་རྩེར།། ཁྱབ་བདག་
དཔལ་ལྡན་བླ་མ་འདབ་བརྒྱའི་ཚོགས།། དགྱེས་དགུར་བཞད་པའི་ཞབས་སེན་
ནོར་བུའི་རྡུལ།། གཙུག་ ཏུ་བསྟེན་ཅིང་གསོལ་བ་བཏབ་པའི་མཐུས།། སྐྱེས་
ཤིང་སྐྱེ་བར་དལ་འབྱོར་རྟེན་ཐོབ་ཅིང་།། ངེས་འབྱུང་བྱང་སེམས་ཡང་དག་ལྟ་
བ་སོགས།། མ་ནོར་ལམ་གྱི་བགྲོད་པ་མཐར་ཕྱིན་ནས།། སྐུ་གསུམ་གོ་འཕང་
བདེ་བླག་ཐོབ་པར་ཤོག། སྟོན་པ་བླ་ན་མེད་པའི་བསྟན་པ་དང་།། མཇལ་བ་
འདི་འདྲ་བླ་མའི་དྲིན་ཡིན་པའི།། དགེ་བ་འདི་ཡང་འགྲོ་བ་མ་ལུས་པ།། བཤེས་



438
༄༅།བདུད་རྩི་སྨན་གྱི་མདོ་ཆོག
གཉེན་དམ་པས་འཛིན་པའི་རྒྱུ་རུ་བསྔོ།།
དེ་ནས་བཀྲ་ཤིས་རྟགས་བརྒྱད་ཀྱི་མཆོད་པ་འདི་ནི་འཛམ་བུའི་ཆུ་གསེར་
མའི་མགོར་འདོན་ལ། སྔོན་ཚེ་རྣམ་འདྲེན་རྒྱལ་བའི་དབང་པོ་ལ།། ལེགས་
བྲིས་བདག་པོས་གདུགས་དཀར་དུལ་བ་བཞིན།། བདག་ཀྱང་བཅོམ་ལྡན་སྨན་
བླའི་ལྷ་ཚོགས་ལ།། རིན་ཆེན་གདུགས་མཆོག་དྭངས་[དང]པའི་སེམས་ཀྱིས་
འབུལ།། ཨོཾ་སརྦ་ཏ་ཐཱ་ག་ཏ་མཾ་ག་ལ་ཚ་ཀྲྀ་ག་བུ་ཛི་ཏི་ཧཱུཾ། མི་ཤིས་རྒུད་པ་ཀུན་
སེལ་གསེར་མིག་ཅན།། འགྲོ་ལ་རྣམ་ཀུན་ལེགས་ལམ་སྦྱིན་པའི་བརྡར།། འཇོ་
སྒེག་འཁྱུག་པའི་རྣམ་པར་འགྱུར་པའི་ཉ།། བཅོམ་ལྡན་ X X x། ཨོཾ་སརྦ་
ཏཐཱ་ག་ཏ་མཾ་ག་ལ་ཚ་ཀྲྀ་ག་བུ་ཛི་ཏི་ཧཱུྃ། ཉ་ཚར་ XXX། ལེགས་བྱས་དགེ་
བའི་གཏེར་སྩོལ་བུམ་པ་བཟང༌། སྐྱེ་དགུའི་དབུལ་བའི་གདུངས་པ་སྐད་ཅིག་
ལ།། སེལ་ཞིང་ཤིས་པ་དམ་པའི་དཔལ་གཡང་མཆོག། ཀུན་ནས་སྦྱིན་མཛད་
དཀྱིལ་འཁོར་ལྷ་ལ་འབུལ།། ཨོཾ་སརྦ་ཏ་ཐཱ་ག་ཏ་མཾ་ག་ལ་ཚ་ཀྲྀ་ག་བུ་ཛི་ཏི་ཧཱུཾ།
ཀ་ལ་ ཤ XXX། ཡིད་འོང་ཆུ་གཏེར་ཆེ་ལས་ཐོན་པ་ཡི།། འཇམ་མཉེན་
འདབ་མའི་འཛུམ་ཕྲེང་གྲོལ་བ་ལ།། རབ་མཛེས་གེ་སེར་ཡི་ཕྲེང་དཀྲིགས་པ།།
བཅོམ་ལྡན་ XXX། ཨོཾ་སརྦ་ཏ་ཐཱ་ག་ཏ་མོ་ག་ལ་ཚ་ཏྭཾ་ག་བུ་ཛི་ཏི་ཧཱུཾ། པདྨ་
XXX། སྲིད་པའི་ཟུག་རྡུས་མནན་པའི་ཉམ་ཐག་འགྲོ། སྙན་པའི་སྒྲ་སྐད་
གཅིག་གིས་དབུགས་དབྱུང་མཁན།། ཤུགས་འགྱུར་རང་རིས་གཡས་སུ་འཁྱིལ་
བའི་དུང་།། བཅོམ་ལྡན་ XXX ༀ x x། ། ཤཾ་ཁ་ XXX། མི་ཤིགས་
གཡུང་དྲུང་ཀུན་ནས་རྣམ་བཀྲའི་དཔལ།། ལུ་གུ་རྒྱུད་དུ་སྦྲེལ་བས་ཡོངས་སྒེག་
པ།། དྭངས་གསལ་བེའུས་མངོན་མཛེས་ཆེར་དཀོན་ནོར།། བཅོམ་ལྡན་XX
x། ཨོཾ་སརྦ་ཏཐཱ་ག་ཏ་མཾ་ག་ལ་ཚ་ཏྭཾ་ག་བུ་ཛི་ཏི་ཧཱུཾ། ཤྲཱི་ཛདྨ XXX། མ་
རིག་འཁྲུལ་སྣང་དབང་གྱུར་བདུད་བཞིའི་དཔུང་།། སྟོང་པའི་དབྱིངས་དང་
མཉམ་བདལ་བྱེད་པའི་གཤེད།། ཕྱོགས་རྣམས་ཀུན་ལས་རྒྱལ་བའི་རྒྱལ་མཚན་
འདི།། བཅོམ་ལྡན་XX x། ཨོཾ་སརྦ་ཏཐཱ་ག་ཏ་མཾ་ག་ལ་ཚ་ཀྲྀ་ག་བུ་ཛི་ཏི་ཧཱུྃ།།



༄༅།སྨན་བླའི་དཀྱིལ་ཆོག་གི་བརྒྱུད་འདེབས་སྨོན་ལམ་མཆོད་བསྟོད་ཁ་སྐོང་། 439
དྷཱ་ཛ་ XX X། ཟླུམ་པོའི་མུ་ཁྱུད་ཀུན་ནས་རྫོགས་པ་ཅན།། སྲིད་ན་ཆེར་
འཕགས་གཟི་བྱིན་ལྷམ་མེ་བ།། འཛམ་བུའི་གསེར་སྦྱངས་ལས་གྲུབ་འཁོར་ལོ་
འདི། བཅོམ་ལྡན་སྨན་བླའི་ལྷ་ཚོགས་རྣམས་ལ་འབུལ།། ཨོཾ་སརྦ་ཏ་ཐཱ་ག་ཏ་མཾ་
ག་ལ་ཙ་ཀྲ་པུ་ཛི་ཏེ་ཧཱུཾ། ཞེས་བཀྲ་ཤིས་རྟགས་བརྒྱུད་ཕུལ་ལ་འདིའི་ཕྱག་རྒྱ་མེད་
པ་རྣམས་ལ་ནམ་མཁའ་མཛོད་ཀྱི་ཕྱག་རྒྱ་བྱ།། དེ་ནས་བསྟོད་པ་རྒྱས་པ་བྱེད་ཚེ་
ཁ་བསྐོང་ནི།། ཁྱོད་ལས་སྤྲུལ་པའི་འཁོར་ཚོགས་རྒྱ་མཚོས་སྐོར།། ཞེས་པའི་
འཕྲོང་། གང་ གི་ རབ་ སྙན་མཚན་གྱི་བདུད་རྩི་ཡིས།། སྡུག་བསྔལ་མེ་ཆེན་
བསིལ་བའི་པད་མཚོ་ལྟར། བསྒྱུར་ཞིང་འགྲོ་རྣམས་སྲིད་ཞིའི་རྒུད་པ་ལས།།
སྐྱོབ་མཛད་བདེ་བར་གཤེགས་པ་བདུན་ལ་འདུད།། བདེར་གཤེགས་གང་ཞིག་
མཐོང་དང་དྲན་པས་ཀྱང་། དབུལ་ཕོངས་ཀུན་ཞི་ངན་འགྲོའི་རྒྱུ་ལམ་འགག།
ལོངས་སྤྱོད་ཀྱིས་ཕྱུག་ ལྷ་མིའི་བདེ་ལ་སྤྱོད།། མཚན་ལེགས་ཡོངས་བསྒྲགས་
དཔལ་ལ་ཕྱག་འཚལ་ལོ།། ཤེས་བྱ་ཀུན་ལ་ཟབ་དགོངས་རྒྱ་མཚོ་དཔལ།། རྗེས་
ཆགས་རླབས་ཕྲེང་འགྲོ་ལ་བསྐྱོད་པའི་མོད།། བཙའ་བའི་གདུངས་བྲལ་སྒྲིབ་པ་
ཀུན་བྱུང་བའི།། སྒྲ་དབྱངས་མངོན་པར་སྒྲོགས་ལ་ཕྱག་འཚལ་ལོ།། རྨད་བྱུང་
གསང་གསུམ་འཛམ་བུའི་གསེར་ལྟར་དང་།། མཚན་དཔེའི་རབ་རྒྱས་སྟོང་ཕྲག་
ཉི་ མའི་ གཟིས།། ཚུལ་འཆལ་འགྲོ་ བ་ ངན་ སོང་ གནས་ལས་སྐྱོབ།། གསེར་
བཟང་དྲི་མེད་སྣང་ལ་ཕྱག་འཚལ་ལོ།། གང་སྐུའི་འོད་ཀྱི་དྲ་བའི་གདེངས་ཀ་
ཡིས།། མི་ཟད་དུ ཁས་མནར་བའི་ཡིད་ཅན་ཀུན༎ བདེ་ཆེན་ཐར་བའི་ལམ་
ལ་འཁྲིད་པའི་མཆོག། མྱ་ངན་མེད་མཆོག་དཔལ་ལ་ཕྱག་འཚལ་ལོ།། མི་སྲུན་
ཕས་རྒོལ་མ་ལུས་འཇོམས་པའི་གཤེད།། ཆོས་ཀྱི་སྒྲ་སྐད་རྒྱ་མཚོ་ལྟར་ཟབ་པས།
སྡུག་བསྔལ་ཚ་གདུང་དྲུངས་ནས་འབྱིན་མཛད་པ། ཆོས་བསྒྲགས་རྒྱ་མཚོའི་
དབྱངས་ལས་འབྱིན་མཛད་པ།། ཇི་སྙེད་ཤེས་བྱའི་དེ་ཉིད་མ་ལུས་པ།། དེ་སྙེད་
ཆོས་དབྱངས་ཡེ་ཤེས་གཅིག་གིས་རོལ།། སྲིད་པ་ཉམས་ངའི་གཡངས་ལས་སྒྲོལ་
བའི།། བཅོམ་ལྡན་མངོན་མཁྱེན་རྒྱལ་པོར་ཕྱག་འཚལ་ལོ།། གང་མཚན་སྒྲ་



440
༄༅བདུད་རྩི་སྨན་གྱི་མདོ་ཆོག
འཛིན་བུ་གར་སོན་པས་མོད།། སྡུག་བསྔལ་གྲང་རེག་དུག་གསུམ་གདོན་གྱི་
ནད།། ཡོད་དགུ་སེལ་མཛད་སངས་རྒྱས་སྨན་གྱི་བླ།། བཻཌཱུརྱ་ཡི་འོད་ལ་ཕྱག་
འཚལ་ལོ།། འཁོར་བར་གནས་རྣམས་བརྒྱ་ཕྲག་སྡུག་བསྔལ་ལས།། མ་འདས་
མ་གྲོལ་བ་ཡི་ཚུལ་དགོངས་ནས།། བདུད་རྩི་ལྟ་བུའི་ཆོས་དེ་མངོན་གྱུར་བ།།
རྣམ་འདྲེན་ཤཱཀྱའི་ཏོག་ལ་ཕྱག་འཚལ་ལོ།། རིང་ནས་རྒུད་པའི་ལུས་ཅན་མཐའ་
དག་གི། སྡུག་བསྔལ་མ་ལུས་སེལ་བའི་སྨན་གྱི་མཆོག། ཟབ་མོ་ལམ་གྱི་དེ་ཉིད་
འདོམས་མཛད་པ།། རྒྱལ་ཡུམ་ཤེར་ཕྱིན་མ་ལ་ཕྱག་འཚལ་ལོ།། རྒྱལ་བ་ཀུན་གྱི་
མཁྱེན་པའི་ གཏེར་ཆེན་པོ།། ངུར་སྨྲིག་མཚམས་ སྤྲིན་ གསར་ བའི་ མདངས་
འཛིན་ཞིང་། སྲིད་པ་ ཉེས་བརྒྱའི་འཁྲི་ཤིང་དྲུངས་འབྱིན་པ། རྗེ་བཙུན་
འཇམ་པའི་དབྱངས་ལ་ཕྱག་འཚལ་བསྟོད།། བརྩེ་ཆེན་ཐུགས་རྗེའི་ཕྱག་གི་འགྲོ་
མང་གི༎ དུས་མིན་འཆི་སོགས་རྒུད་པ་ཀུན་འཇོམས་ཏེ། མཆོད་སྤྲིན་རྒྱུ་
མཚོའི་སྦྱོར་བ་སྟོན་མཛད་པ། འཕགས་པ་སྐྱབས་གྲོལ་མཛད་ལ་ཕྱག་འཚལ་
བསྟོད།། བཅོམ་ལྡན་བདེར་གཤེགས་བརྒྱུད་ཀྱི་མདུན་ས་རུ།། རྒྱལ་བསྟན་སྲུང་
བར་ཞལ་གྱིས་བཞེས་མཛད་ནས། མཐུ་སྟོབས་རྡོ་རྗེས་བདུད་དཔུང་འཇོམས་
མཛད་པའི།། གསང་བདག་འཁོར་དང་བཅས་ལ་ཕྱག་འཚལ་བསྟོད། བདེར་
གཤེགས་སྨན་བླའི་མཚན་ཙམ་རེག་པའི་མོད། འཕགས་པའི་གོ་འཕང་བདེ་
བླག་མངོན་མཛད་ནས།། རྨད་བྱུང་མདོ་འདི་གསུང་ལ་མི་བསྙེལ་བ།། གནོད་
སྦྱིན་སྡེ་དཔོན་རྣམས་ལ་ཕྱག་འཚལ་བསྟོད།། དེ་ལྟར་རྟེན་དང་བརྟེན་པའི་
དཀྱིལ་འཁོར་གྱི།། ཕྱི་ནང་བར་དང་མཚམས་ཀྱི་འདབ་མའི་ལྷ།། ཀུན་ཀྱང་
སྙིང་རྗེའི་ཡིས་ནི་ངོས་བཀང་ཞིང༌།། བདག་ཉིད་གཅིག་ཏུ་མོས་པས་གསོལ་
འདེབས་ན།། སྐྱེས་ཤིང་སྐྱེས་པར་བདེར་གཤེགས་སྲས་བཅས་ཀྱིས།། རྗེས་
བཟུང་གསུང་གི་བདུད་རྩིས་རབ་མྱོས་ཤིང་།། མ་ནོར་ལམ་གྱི་བགྲོད་པ་མཐར་
ཕྱིན་ཏེ།། མ་ལུས་འགྲོ་བའི་མགོན་དུ་འགྱུར་བར་ཤོག། རིང་ནས་འགྲོགས་
པའི་ནས་བཅོམ་ལྡན་སྨན་གྱི་རྒྱལ་པོའི་སྐུ་ཐོབ་ཤོག། བར་བརྗོད།



༄༅སྨན་བླའི་དཀྱིལ་ཆོག་གི་བརྒྱུད་འདེབས་སྨོན་ལམ་མཆོད་བསྟོད་ཁ་སྐོང་། 441
དེ་ནས་རྒྱལ་སྲིད་སྣ་བདུན་དང་། བཀྲ་ཤིས་རྫས་བརྒྱད་ཀྱི་དབང་ནི།
རྒྱལ་སྲིད་སྣ་བདུན་སོགས་བྲིས་འབུར་ཅི་རིགས་མདུན་དུ་བཤམས་ལ། གཞུང་
ལྟར་བྱིན་རླབས་བྱས་ནས། བསོད་ནམས་རིན་ཆེན་གསེར་སྦྱངས་ལས་གྲུབ་
པའི།། མུ་ཁྱུད་ཀྱིས་བསྡམས་རྩིབས་སྟོང་རབ་རྫོགས་ཤིང་། ཉི་མ་སྟོང་གི་གཟི་
བྱིན་དང་ལྡན་པའི།། འཁོར་ལོ་རིན་ཆེན་དམ་པས་དབང་བསྐུར་རོ།། ཨོཾ་ཙཀྲ་
རཏྣ་ཨ་བྷི་ཥིཉྩ་མོ། སྲིད་ན་ཆེ་དཀོན་རིན་ཐང་བྲལ་བའི་ཆོས།། དགོས་འདོད་
མ་ལུས་ཡིད་བཞིན་འབྱུང་བའི་གནས།། འགྲོ་བའི་དབུལ་བ་ཀུན་ནས་སེལ་བའི་
དབྱིག།. ནོར་བུ་རིན་ཆེན་དམ་པས་དབང་བསྐུར་རོ།། ཨོཾ་མ་ཎི་རནྟ་ཨ་བྷི་ཥིཉྩ་
མོ།། ཕྲ་ལྡེམ་ལུས་ཀྱི་འཁྲི་ཤིང་མཛེས་པའི་རྩེར། བཞིན་གྱི་མེ་ཏོག་བལྟ་བས་མི་
ངོམས་ཤིང་། ཟབ་གསལ་གཉིས་མེད་ཡེ་ཤེས་རྫོགས་པའི་དཔྱིད།། བཙུན་མོ་
རིན་ཆེན་དམ་པས་དབང་བསྐུར་རོ།། ཨོ་སྦི་རནྟ་ཨ་བྷི་ཥིཉྩ་མཾ། རྒྱལ་བ་ཡོངས་
ཀྱི་བཞེད་དགུ་མ་ལུས་པ།། ཚུལ་བཞིན་སྒྲུབ་ལ་ནམ་ཡང་མི་ཞུམ་ཞིང་། གནས་
དང་གནས་མིན་མཁྱེན་པའི་སྤྱན་ལྡན་པ།། བློན་པོ་རིན་ཆེན་དམ་པས་དབང་
བསྐུར་རོ།། ཨོཾ་པུ་རུ་ཥ་རནྟ་ཨ་བྷི་ཥིཉྩ་མོ།། གངས་རི་ལྟར་དཀར་ཡན་ལག་
བདུན་དང་ལྡན།། འཚེ་བ་མེད་པར་དལ་གྱིས་རྒྱུ་བྱེད་ཅིང་།། ཕལ་བའི་གླང་པོ་
བརྒྱ་ཡིས་བསྐྲུན་མིན་པའི།། གླང་པོ་རིན་ཆེན་དམ་པས་དབང་བསྐུར་རོ།། ཨོཾ་
ཧ་སྟི་རཏྣ་ཨ་བྷི་ཥིཉྩ་མོ། སྲིད་པའི་མྱ་ངན་ ཐང་ལས་ཡུད་ཙམ་དུ།། ཀུན་
མཁྱེན་ཐར་བའི་གླིང་དུ་བསྒྲོད་པ་ལ།། མྱུར་མགྱོགས་ཤུགས་ལྡན་མཛེས་པའི་
བཞོན་པ་ནི།། རྟ་མཆོག་རིན་ཆེན་དམ་པས་དབང་བསྐུར་རོ།། ཨོཾ་ཏུ་ར་ག་ཨ་
ཤཱ་རཏྣ་ ཨ་ བྷི་ཥིཉྩ་ མོ། དཀར་མིན་ནག་ པའི་ བསམ་སྦྱོར་ འཆང་བའི་ སྡེ།།
མཐའ་དག་འཇོམས་པའི་མཐུ་དང་ནུས་པའི་རྩལ།། ཀུན་ནས་རྫོགས་པས་ཡིད་
སྲུབ་སྙིང་གི་གཤེད།། དམག་དཔོན་རིན་ཆེན་དམ་པས་དབང་བསྐུར་རོ།། ཨོཾ་
ཥརྒ་རཏྣ་ཨ་བྷི་ཥིཉྩ་མོ།། བཀྲ་ཤིས་རྫས་བརྒྱད་ནི། སྔོན་ཚེ་གཟུགས་ཀྱི་ལྷ་མོ་
འོད་འཆང་མས།། ཐུབ་པ་མཆོག་ལ་མེ་ལོང་ཕུལ་བ་ན།། ཉིད་ཀྱིས་བཀྲ་ཤིས་



442
༄༅།བདུད་རྩི་སྨན་གྱི་མདོ་ཆོག
རྫས་སུ་བྱིན་བརླབས་ པས།། དངོས་ པོ་དེས་ཀྱང་ཁྱོད་ལ་ དབང་ བསྐུར་རོ།།
སྔོན་ཚེ་གླང་ཆེན་ནོར་སྐྱོང་མཆོག་དེ་ཡིས།། ཐུབ་པ་མཆོག་ལ་གྷི་ཧཾ་ཕུལ་བ་ན།།
ཉིད་ཀྱིས་བཀྲ་ཤིས་རྫས་སུ་བྱིན་བརླབས་པས། དངོས་པོ་དེས་ཀྱང་ཁྱོད་ལ་
དབང་བསྐུར་རོ།། སྔོན་ཚེ་ཞིང་པའི་བུ་མོ་ལེགས་སྐྱེས་མས།། ཐུབ་པ་མཆོག་ལ་
རོ་བརྒྱའི་ཞོ་ ཕུལ་ བས།། ཉིད་ ཀྱིས་ བཀྲ་ ཤིས་ རྗེས་ སུ་ བྱིན་ བརླབས་ པས།
དངོས་པོ་དེས་ཀྱང་ཁྱོད་ལ་དབང་བསྐུར་རོ།། སྔོན་ཚེ་རྩྭ་བཙོང་ཁྱེའུ་བཀྲ་ཤིས་
ཀྱིས།། ཐུབ་པ་མཆོག་ལ་དུར་བ་ཕུལ་བ་ན།། ཉིད་ཀྱིས་བཀྲ་ཤིས་རྫས་སུ་བྱིན་
བརླབས་པས།། དངོས་པོ་དེས་ཀྱང་ཁྱོད་ལ་དབང་བསྐུར་རོ།། སྔོན་ཚེ་ལྷ་ཆེན་
ཚངས་པ་ཆེན་པོ་ཡིས།། ཐུབ་པ་མཆོག་ལ་བིལ་བ་ཕུལ་བ་ན།། ཉིད་ཀྱིས་བཀྲ་
ཤིས་རྫས་སུ་བྱིན་བརླབས་པས།། དངོས་པོ་དེས་ཀྱང་ཁྱོད་ལ་དབང་བསྐུར་རོ།།
སྔོན་ཚེ་ལྷ་ཡི་དབང་པོ་བརྒྱ་བྱིན་གྱིས།། ཐུབ་པ་མཆོག་ལ་ཆོས་དུང་ཕུལ་བའི་ཚེ།།
ཉིད་ཀྱིས་བཀྲ་ཤིས་རྫས་སུ་བྱིན་བརླབས་པས། དངོས་པོ་དེས་ཀྱང་ཁྱོད་ལ་
དབང་བསྐུར་རོ།། སྔོན་ཚེ་བྲམ་ཟེ་སྐར་རྒྱལ་ཞེས་གྲགས་པས།། ཐུབ་པ་མཆོག་
ལ་ལི་ཁྲི་ཕུལ་བ་ན།། ཉིད་ཀྱིས་དབང་གི་རྫས་སུ་བྱིན་བརླབས་པས།། དངོས་པོ་
དེས་ཀྱང་ཁྱོད་ལ་དབང་བསྐུར་རོ།། སྔོན་ཚེ་གསང་བདག་ཕྱག་ན་རྡོ་རྗེ་ཡིས།།
ཐུབ་པ་མཆོག་ལ་ཡུངས་དཀར་ཕུལ་བ་ན། ཉིད་ཀྱིས་བགེགས་འཇོམས་རྫས་སུ་
བྱིན་བརླབས་པས།། དངོས་པོ་དེས་ཀྱང་ཁྱོད་ལ་དབང་བསྐུར་རོ།།
དེ་ནས་སྨོན་ལམ་ནི། ལེགས་བྱས་དགེ་འདིས་མྱུར་དུ་བདག། རྒྱལ་བ་
ཀུན་གྱི་ཀུན་བདག་ཉིད།། དེ་ཡི་བདག་ཉིད་ཐོབ་གྱུར་ནས།། མ་གྱུར་འགྲོ་བས་
དེ་ཐོབ་ཤོག། བློ་དམན་དགེ་བ་ལྟར་སྣང་ཡང༌།། མཐུ་ཆེན་རྒྱལ་བའི་རྒྱ་མཚོ་
ཆེར།། གཅིག་ཏུ་འདྲེས་ཏེ་མི་ཟད་པའི།། ཕུལ་བྱུང་འབྲས་བཟང་སྨིན་པར་
ཤོག། དེ་ལྟར་སྣང་སྟོང་སྒྱུ་མའི་རོལ་བ་ལས།། བདེར་གཤེགས་སྨན་བླའི་རྒྱལ་
པོའི་དཀྱིལ་ འཁོར་ བ།། རྟེན་ དང་ བརྟེན་ པའི་ འཇའ་ ཚོན་ རྣམ་ བཀྲ་ བར།།
མཆོད་བསྟོད་བསྒོམས་དང་བཟླས་པའི་བྱ་བ་ལ།། བརྩོན་པས་དགེ་བ་ཇི་སྙེད་



༄༅སྨན་བླའི་དཀྱིལ་ཆོག་གི་བརྒྱུད་འདེབས་སྨོན་ལམ་མཆོད་བསྟོད་ཁ་སྐོང་། 443
ir
io
ir
བསགས་པའི་མཐུས།། དལ་བའི་རྟེན་ཐོབ་དམ་པས་རྗེས་བཟུང་སྟེ།། ཆུང་
འབྲིང་ཆེ་སོགས་ལམ་གྱི་རིམ་པའི་གནད།། མཐའ་དག་མ་ནོར་ཉམས་སུ་ལེན་
པར་ཤོག། ཐུན་མོངས་ལམ་གྱི་རིམ་པ་མཐར་ཕྱིན་ཅིང་། ཇི་སྙེད་ཁས་བླངས་
དམ་ཚིག་སྡོམ་པ་རྣམས།། ལེགས་བསྲུང་ཆུ་དང་ཅོད་པཎ་ཨ་མྲྀ་ཏས། ཡིད་ཀྱི་
བུམ་བཟང་ རྟག་ ཏུ་ གང་ བར་ ཤོག། ཞིང་ གི་ མཐུ་ལ་ཚོགས་ བསོགས་ ཉེར་
བསྡོགས་དང༌། སྔགས་དང་སྐུ་གཟུགས་ཕྱག་མཚན་རྫོགས་པ་དང་།། བཟླས་
བརྗོད་ལ་བརྩོན་སྲོག་རྩོལ་རྣལ་འབྱོར་གྱིས།། ཐ་མལ་སྣང་ཞེན་དྲི་མ་འཁྲུད་
པར་ཤོག། མི་གཡོའི་བསམ་གཏན་མེ་དང་སྒྲར་གནས་པས།། ལྷ་སྔགས་ཡེ་
ཤེས་གསལ་སྣང་མཐར་ཕྱིན་ཅིང་།། སྒྲ་མཐར་ཞི་བདེ་སྩོལ་བའི་བསམ་གཏན་
གྱིས།། མ་རིག་སྲིད་རྩ་དྲུངས་ནས་འབྱིན་པར་ཤོག། དེ་ལྟར་ལམ་གྱི་བགྲོད་
པའི་རིམ་པ་ཀུན།། ཚད་ལ་མ་ནོར་ཉམས་སུ་བླངས་པའི་མཐུས།། བཅོམ་ལྡན་
སྨན་བླའི་གོ་འཕང་མྱུར་ཐོབ་ནས།། མ་ལུས་འགྲོ་བའི་མགོན་དུ་འགྱུར་བར་
ཤོག། ཚུལ་དེ་ཚེ་འདིར་མངོན་དུ་མ་གྱུར་ན།། འཇིག་རྟེན་འདིར་སྣང་འགག་
པར་གྱུར་པའི་དུས། ཕུལ་བྱུང་ཞིང་མཆོག་བཻ་ཌཱུརྱ་སྣང་བར།། སྐྱེས་ནས་ཐེག་
མཆོག་ཆོས་ལ་སྤྱོད་པར་ཤོག། མི་བཟད་རྒྱ་མཚོར་བྱིང་བའི་ཉམ་ཐག་འགྲོ།།
བདེར་གཤེགས་སྨན་བླའི་གྲུ་གཟིངས་ལ་བརྟེན་ནས།། མཆོག་དང་ཐུན་མོངས་
དངོས་གྲུབ་ནོར་བུ་ཡིས།། ཡིད་ཀྱི་བང་མཛོད་ཡོངས་སུ་གང་བར་ཤོག། ཅེས་
སྨོན་ལམ་དང༌། དེ་ནས་ཤིས་བརྗོད་བྱ་བ་ནི། ཕུན་ཚོགས་ཕྱོགས་ཀྱི་འཁོར་ལོ་
འཆི་མེད་ལམ། ཞེས་སོགས་ཀྱི་ཤིས་བརྗོད་བྱས་ནས་མཇུག་ཏུ། རྗེ་བཙུན་བླ་
མ་དང་བླ་མ་ལྷར་བཅས་གཉིས་རིས་མོས། སྡེ་འདིར་བྱིན་རླབས་ x X X།
ནམ་མཁའི་ཁྱོན་ལྟར་མ་སོགས་བྱའོ།། ཅེས་པ་འདི་ནི་ལྷག་བསམ་ཡངས་པ་
སྨན་པ་དགེ་སློང་བྱམས་པ་རྒྱ་མཚོའི་འདོད་མོས་བཞིན་ཞྭ་སེར་ཅོད་པཎ་འཛིན་
པ་བསྐལ་བཟང་ཐུབ་བསྟན་དབང་ཕྱུག་གིས་རྗེ་རྒྱལ་བ་གཉིས་པའི་གདན་ས་སྐུ་
འབུམ་བྱམས་པ་གླིང་དུ་ཚེས་དགེ་བར་བྲིས་པའོ།། །།



444
༄༅། ། དངུལ་ཆུ་བཙོ་བཀྲུའི་བགེགས་བསྐྲད་བཞུགས་སོ།།
ཤིང་བཟའ་སྐལ་བཟང་ཆོས་ཀྱི་རྒྱལ་མཚན།
རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་ཁྲོ་བོའི་ཚོགས་དཔག་ཏུ་མེད་
པ་མདུན་གྱི་ནམ་མཁར་སྤྱན་དྲངས། ཨོཾ་བཛྲ་མཧཱ་ཀྲོ་དྷ་ར་ཛ་ས་བ་རི་ཝ་ར་བཛྲ་
ས་མ་ཛ༔ ཨོཾ་བཛྲ་མཧཱ་ཀྲོ་དྷ་ར་ཛ་ས་བ་རི་ཝ་ར་ཨེ་ཧེ་ཧི་པྲ་ཝ་ར་སད་ཀ་ར་ཨརྒྱུ་
པྲ་ཏིཙྪ་སྭཱཧཱ། ཀ་མ་ལ་ཡེ་ཧཱུཾ། ཨོཾ་བཛྲ་མཧཱ་ཀྲོ་དྷ་ར་ཛ་ས་བ་རི་ཝ་ར་པྲ་ཝ་ར་
སད་ཀ་རཾ་ཨགྷཾ། པཏུཾ། པུཥྛ། དྷུ་པེ། ཨཱ་ལོ་ཀེ། གན་དྷེ། ནི་ཝི་ཏེ། ཤཔྟ་པྲ་
ཏཱིཙྪ་སྭཱཧཱ་སོགས་ཀྱིས་མཆོད། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་དངུལ་ཆུ་
རིན་ཆེན་བཙོ་བཀྲུ་ཆེན་མོ་སྒྲུབ་པར་བྱེད་པ་ལ་བར་ཆད་རྩོམ་པར་བྱེད་པའི་
བགེགས་ཀྱི་ཚོགས་རྣམས་འདིར་བཀུག་པར་གྱུར། ཨོཾ་སརྦ་བི་གྷ་ནན་ན་མ
སརྦ་ཏ་ཐཱ་ག་ཏ་སྦྱོ་བི་ཤྭ་མུ་ཁེ་བྷྱ༔ སརྦ་ཏད་ཁཾ་ཨུད་ག་ཏེ་སྤ་ར་ཧི་མཾ་ག་ག་ན་ཁཾ་
ཤྲཱི་ཧ་ན་དོ་བ་ལིང་ཏ་ཡེ་སྭཱཧཱ། ལན་གསུམ། ཨོཾ་སུམྦྷ་ནི་སུམྦྷཱ་ནི་ཧཱུཾ། གཾ་ཧ་ན་གྲྭ་ཧ་
ན་ཧཱུཾ། གཾ་ཧ་ན་བ་ཡ་ཤྲཱི་ཧ་ན་བ་ཡ་ཧཱུྃ། ཨ་ན་ཡ་ཧོ༔ བྷ་ག་ཝན་བིཏྱཱ་རཱ་ཛ་ཧཱུྃ་
ཕཊ། ཧཱུཾ་དཀྱིལ་འཁོར་ཆེན་པོའི་ས་གཞི་ལ་གནས་པའི།། ལྷ་ལ་སོགས་པའི་
བགེགས་ཚོགས་ཀུན་གྱི་ཉོན།། ང་ཡི་གནས་འདིར་བགེགས་བསྐྲད་ཟབ་མོ་བྱེད།།
ཁྱེད་རྣམས་འདི་ནས་གཞན་དུ་འགྲོ་བར་གྱིས།། གལ་ཏེ་ང་ཡིས་བཀའ་ལས་
འདའ་བྱེད་ན།། ཡེ་ཤེས་ཅན་གྱི་རྡོ་རྗེ་འབར་བ་ཡིས།། མགོ་བོ་ཚལ་བ་བརྒྱད་
དུ་འགས་འགྱུར་ཞིང་། བགེགས་རྣམས་བརླག་པར་འགྱུར་བར་གདོན་མི་ས།།
ན་མོ་རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་



༄༅།དངུལ་ཆུ་བཙོ་བཀྲུའི་བགེགས་བསྐྲད།
445
མཚུངས་མེད་མཧཱ་གུ་ ཎའི་བདེན་པ་དང༌། སངས་རྒྱས་ཀྱི་བདེན་པ་དང་།
ཆོས་ཀྱི་བདེན་པ་དང༌། དགེ་འདུན་གྱི་བདེན་པ་དང༌། ཁྱད་པར་དུ་སངས་
རྒྱས་སྨན་གྱི་བླའི་ལྷ་ཚོགས་རྣམས་དང་བཀའ་སྲུང་ཞང་བློན་རྣམས་ཀྱི་བདེན་པ་
དང༌། བདེན་པ་ཆེན་པོའི་བྱིན་གྱིས་རླབས་པ་ལ་བརྟེན་ནས་དངུལ་ཆུ་རིན་
ཆེན་བཙོ་བཀྲུ་སྒྲུབ་པ་ལ་བར་དུ་གཅོད་པའི་བགེགས་རྣམས་ཀྱི་འཚེ་བའི་བསམ་
པ་ངན་པ་ཐམས་ཅད་སྤོངས་ལ་ཕན་པ་དང་བྱང་ཆུབ་སེམས་དང་ལྡན་པའི་སྒོ་
ནས་རང་རང་སོ་སོའི་གནས་སུ་སོང་ཞིག གལ་ཏེ་མི་འགྲོ་ན་ཁྲོ་བོ་ཡེ་ཤེས་ཀྱིས་
རྡོ་རྗེ་མེ་རབ་ཏུ་འབར་བ་རྣམས་ཀྱིས་བསྲེགས་ཀྱང་རྣམ་པར་འཇོམས་པ་གདོན་
མི་ཟའོ།། ཏཏྱ། ཨོཾ་བྷི་ཥ་ཛཱི་བྷི་ཥ་ཛེ། མཧཱ་བྷོ་ཥ་ཛྭ་བྷོ་ཥ་ཛྭ་རཱ་ཛ་ས་མུངྒ་ཏེ་
སཱཧཱ། ཕཊ་སུམྦྷ་ནི་སུམྦྷཱ་ནི་ཧཱུཾ། གཾ་ཧ་ན་ཀྲྀ་ཧ་ན་ཧཱུཾ། གཾ་ཧ་ན་བ་ཡ་ཧྲི་ན་བ་ཡ་
ཧཱུཾ། ཨ་ན་ཡ་ཧོ༔ བྷ་ག་ཝན་བིཏྱཱ་རཱ་ཛ་ཧཱུྃ་ཕཊ། བགེགས་རིགས་སྟོང་ཕྲག་
བརྒྱད་ཅུ་ཞི་བ་དང་། མི་མཐུན་གནོད་པའི་རྐྱེན་དང་བྲལ་བ་དང༌།། མཐུན་
པར་གྱུར་ཀྱང་ཕུན་སུམ་ཚོགས་གྱུར་པའི།། བཀྲ་ཤིས་དེས་ཀྱང་དེང་འདིར་བདེ་
ལེགས་ཤོག ། ཅེས་རྨ་ལྷོ་རྫོང་སོག་བོད་སྨན་ཁང་དུ་དངུལ་ཆུ་རིན་ཆེན་བཙོ་བཀྲུ་ཆེན་མོ་ཐེངས་དང་
པོར་སྒྲུབ་སྐབས་བགེགས་བསྐྲད་ཅིག་དགོས་ཞེས་ཁོང་གི་སློབ་བུ་ཚེ་བཀྲས་བསྐུལ་བ་ལ་བརྟེན་ནས་རབ་
བྱུང་བཅུ་བདུན་པའི་བགྲང་བྱ་གཉིས་པ་ས་ཕོ་འབྲུག་གི་(༡༩༨༨)ལོར་མཧཱ་པཎྜི་ཏ་ཤིང་བཟའ་སྐལ་
བཟང་ཆོས་ཀྱི་རྒྱལ་མཚན་མཆོག་གིས་གསུངས་པའོ།།



446
༄༅། ། གསོ་རིག་བསྟན་པ་རྒྱས་པའི་སྨོན་ལམ་
རྒྱས་བསྡུས་གཉིས་བཞུགས་སོ།།
པྲཛྙཱ་མ་ཎི།
ན་མོ་གུ་རུ། བླ་མ་རྣམས་དང་ཡི་དམ་དཀྱིལ་འཁོར་ལྷ།། ཕྱོགས་དུས་
རྒྱལ་བ་སྲས་བཅས་ཐུགས་རྗེ་དང་།། བདག་གི་ལྷག་བསམ་རྣམ་པར་དག་པའི་
མཐུས།། གསོ་བ་རིག་པའི་བསྟན་པ་རྒྱས་གྱུར་ཅིག སྟོན་པ་མཉམ་མེད་ཤཱཀྱའི་
རྒྱལ་པོས་ཀྱང༌།། གཞོན་ནུ་སེམས་ཅན་སྨན་དུ་སྐུ་འཁྲུངས་ནས།། ནད་རྣམས་
སེལ་བར་ཐུགས་བསྐྱེད་བདེན་པའི་མཐུས།། གསོ་བ་རིག་པའི་བསྟན་པ་རྒྱས་
གྱུར་ཅིག ཡུན་རིང་ཕ་དང་མར་གྱུར་དྲིན་ཅན་འགྲོ། མི་བཟོད་སྡུག་བསྔལ་
ནད་ཀྱི་འདམ་ཚུད་པ།། དེ་ལ་ཕན་གདགས་བདེ་གཤེགས་མཆོད་པའི་མཆོག།
གསོ་བ་རིག་པའི་བསྟན་པ་རྒྱས་གྱུར་ཅིག རིན་ཆེན་སྨན་མཆོག་སྦྱིན་པའི་ལག་
བརྐྱང་ཚེ།། ཕྱོགས་བཅུའི་ཞིང་ནས་སྲས་བཅས་རྒྱལ་བ་ཡི།། གསེར་མདོག་
ཕྱག་གིས་མེ་ཏོག་ཡང་ཡང་འཐོར།། གསོ་བ་རིག་པའི་བསྟན་པ་རྒྱས་གྱུར་ཅིག
དྲི་མེད་བྱམས་པའི་བདུད་རྩིས་རྒྱུད་གཏམས་ཤིང་།། ནད་རྣམས་ཀུན་སེལ་
བདུད་རྩིའི་མཆོད་སྦྱིན་གྱིས།། རིས་མེད་འགྲོ་ལ་ཕན་པའི་དྲིན་གཟོ་བ།། གསོ་
བ་རིག་པའི་བསྟན་པ་རྒྱས་གྱུར་ཅིག བཟོད་མེད་སྙིང་རྗེ་ཆེན་པོས་རྒྱུད་བསྐུལ་
ནས།། རྒྱལ་བའི་སྲས་ཀྱི་ལམ་མཆོག་ཕར་ཕྱིན་དྲུག། ཉམས་ལེན་སྨན་ལ་ཚང་
བའི་ཐབས་མཁས་ཅན།། གསོ་བ་རིག་པའི་བསྟན་པ་རྒྱས་གྱུར་ཅིག ཚེ་འདིར་
ལྷ་མིའི་གཙུག་གིས་མངོན་པར་འདུད།། ཕྱི་མར་བདེ་ཆེན་ཌཱ་ཀིའི་ཚོགས་ཀྱིས་



༄༅གསོ་རིག་བསྟན་པ་རྒྱས་པའི་སྨོན་ལམ་རྒྱས་བསྡུས་གཉིས།
447
མཆོད།། བདེ་ནས་བདེ་བར་འགྲོ་བའི་ལམ་བཟང་པོ།། གསོ་བ་རིག་ པའི་
བསྟན་པ་རྒྱས་གྱུར་ཅིག ཁྱད་པར་སྨན་པའི་རྒྱལ་པོ་གཡུ་ཐོག་པར།། ཕྱོགས་
བཅུའི་རྒྱལ་བ་སྲས་དང་བཅས་པ་དང༌།། འཇམ་དཔལ་དཔའ་བོས་མངོན་སུམ་
ལུང་བསྟན་བཞིན། གསོ་བ་རིག་པའི་བསྟན་པ་རྒྱས་གྱུར་ཅིག མ་འོངས་རྒྱུད་
འདི་འཆད་ཉན་དར་བ་དང་། འདི་ཡི་ཚིགས་བཅད་གཅིག་ཙམ་ཐོས་པ་ཡང་།།
དོན་གཉིས་འགྲུབ་ཅེས་ལུང་ བསྟན་ བདེན་ པའི་མཐུས། གསོ་ བ་ རིག་ པའི་
བསྟན་པ་ རྒྱས་ གྱུར་ ཅིག མགོན་པོ་ མཆོག་ དེས་ རྒྱུད་ འདི་ འཛིན་ པ་ དང་།
སྙིགས་མའི་འགྲོ་ལ་ལྷག་པར་བདག་ཉིད་ཀྱི།། ཐུགས་རྗེ་ཆེན་པོས་སྐྱོབ་ལ་དམ་
བཅས་པས།། གསོ་བ་རིག་ པའི་བསྟན་པ་རྒྱས་གྱུར་ཅིག དེ་བཞིན་ཕྱོགས་
བཅུའི་སྲས་བཅས་རྒྱལ་བས་ཀྱང༌། སེམས་ཅན་ཕན་འདོགས་དམ་པའི་གང་
ཟག་ལ།། རྟག་ཏུ་ཐུགས་རྗེས་གཟིགས་པར་དམ་བཅས་པས།། གསོ་བ་རིག་
པའི་བསྟན་ པ་ རྒྱས་ གྱུར་ ཅིག དེ་ ཚེ་ སྨན་ སྲུང་ ཞང༌ བློན་ སྡེ་ དགུ་ སོགས།།
འཇིག་རྟེན་འཇིག་རྟེན་འདས་པའི་སྲུང་མ་ཡིས།། རྒྱུད་འཛིན་སྲུང་སྐྱོབ་ཞལ་
བཞེས་བདེན་པའི་མཐུས།། གསོ་བ་རིག་པའི་བསྟན་པ་རྒྱས་གྱུར་ཅིག གསོ་
དཔྱད་མདོ་རྒྱས་ཀུན་ལ་མཁས་པ་དང་། ལག་ལེན་མན་ངག་གནད་དུ་ཕེབས་
གྱུར་ཅིང་། སྙིང་རྗེ་ཆེན་པོའི་གཞན་དབང་སོང་བ་ཡི།། འཚོ་བྱེད་དམ་པས་ས་
འདི་ཡོངས་གང་ཤོག། ཀུན་ཀྱང་སྤྱོད་ལམ་ཞི་ཞིང་སེམས་ཀྱང་ཞི།། འགྲོ་བའི་
སྡུག་བསྔལ་ཞི་བའི་ཐབས་བརྩོན་པས།། རང་གཞན་ཀུན་ཀྱང་བླ་མེད་ཞི་བ་ཡི།།
གོ་འཕང་མཆོག་ལ་མྱུར་དུ་རེག་གྱུར་ཅིག བདུད་རྩི་མི་གཡོ་རྒྱལ་བའི་ཐུགས་རྗེ་
དང༌། བདུད་རྩི་དང་འདྲ་བྱམས་པའི་སེམས་ཀྱི་མཐུས།། བདུད་རྩི་སྙིང་པོ་
གསོ་བ་ རིག་ པའི་ གཞུང༌། བདུད་རྩིའི་སྤྲིན་ཆེན་བཞིན་དུ་ རྒྱས་ གྱུར་ ཅིག
མཚུངས་མེད་སྨན་པའི་རྒྱལ་པོ་གཡུ་ཐོག་པ།། ཡང་ཡང་དྲན་ཅིང་གསོ་བ་རིག་
པའི་གཞུང་།། ནམ་ གཞུག་ རྫོགས་ པའི་ཆུ་ བཞིན་ འགྲུབ་ མཐོང་ བས།། མི་
བཟོད་སྙིང་གི་ཟུག་རྔུ་ཆེས་ཆེར་ལྡང༌།། དེ་ཚེ་གང་དྲན་བཅོས་བཅོས་མེད་པ་རུ༎
བདེན་ཚིག་སྨོན་ལམ་ཁ་ནས་རང་རྡོལ་བ།། འདི་བཞིན་སྨོན་པར་བྱེད་པའི་



448
༄༅བདུད་རྩི་སྨན་གྱི་མདོ་ཆོག
གང་ཟག་ལ།། སྨན་པའི་རྒྱལ་པོའི་བྱིན་རླབས་འཇུག་གྱུར་ཅིག ཅེས་འཚོ་བྱེད་བློ་
གྲོས་དྲི་མེད་པས་ཚེས་ ༢༥ལ་འཕྲལ་བྲིས་དགེ། རབ་ཚེས་ཤིང་ཁྱི་ལོར་རྒྱུད་བཞི་ཡོངས་རྫོགས་ཀྱི་བཤད་
པདང་ལག་ལེན་ཕལ་ཆེ་བའི་མཐོང་བརྒྱུད་བཅས་བཙུན་པ་བཅུ་ཕྲག་གཅིག་ལ་ཁྲིད་སྐབས་འཇུག་ཏུ་
མཆོད་པ་དང་འབྲེལ་བར་སྨོན་ལམ་འདི་ལྟ་བུ་གདབ་པར་འདོད་ནས་བྱས་སོ།། ཐུབ་བསྟན་སྤྱི་
དང་ཁྱད་པར་གསོ་རིག་གི། སྨན་རྒྱལ་དྲང་སྲོང་བརྒྱུད་པའི་རང་ལུགས་མཆོག།
གནས་སྐབས་མཐར་ཐུག་ལེགས་ཚོགས་ཀུན་འགྲུབ་ནས།། གསོ་རིག་བསྟན་པ་
ཕྱོགས་བཅུར་རྒྱས་པར་ཤོག། མཁྱེན་པའི་རང་གཟུགས་འཇམ་དཔལ་རྡོ་རྗེ་
དང༌།། ཟླ་མེད་སྙིང་རྗེའི་གཏེར་འཆང་མིག་མི་འཛུམ།། མཐུ་སྟོབས་དབང་
ཕྱུག་གསང་བའི་བདག་པོ་སྟེ།། རིགས་གསུམ་རྒྱལ་བས་དེང་འདིར་ཤིས་པར་
མཛོད།། ལས་སྨོན་གསེར་གྱི་ས་གཞིར་བསྐྱེད་བསྲིང་བའི།། སྨན་རྩིས་འདུས་
པའི་ནགས་ཀླུང་རབ་རྒྱས་ཤིང་།། ཆོས་སྤྱོད་རྣམ་བཅུའི་ལོ་འབྲས་དུད་བཞིན་
དུ། འགྲོ་འདིའི་ངལ་གསོ་མཆོག་ཏུ་འགྱུར་བར་ཤོག། ཐུགས་མཐུན་ཁྲིམས་
གཙང་བསླབ་གསུམ་རྣམ་དག་ཅིང་།། ཕྱི་ནང་བར་གཅོད་ཉེར་འཚེས་མི་བརྫི་
བར།། རྒྱ་ཆེར་ཐོས་བསམ་སྒོམ་པའི་བགྱི་བ་ལ།། ཉིན་མཚན་ཀུན་ཏུ་གཡེལ་བ་
མེད་པར་ཤོག། ནད་སེལ་སྨན་དང་བླང་དོར་འབྱེད་པའི་རྩིས།། རྒྱལ་བ་བདེ་
གཤེགས་སེམས་དཔའ་ཆེ་རྣམས་ཀྱིས།། ཇི་ལྟར་བསྟན་པའི་གཞུང་ལུགས་མ་
ལུས་པ། འཁྲུལ་བྲལ་ཇི་བཞིན་བདེ་བླག་རྟོགས་ པར་ ཤོག། བསྟན་པ་དེ་
འཛིན་དཔོན་སློབ་འཁོར་བཅས་ཀྱི།། སྐུ་ཚེ་བརྟན་ཅིང་མཛད་འཕྲིན་རྒྱས་པ་
དང་།། འགྲོ་བའི་དོན་ལ་བརྩོན་པ་ལྷུར་ལེན་གྱིས།། དམ་པའི་རྣམ་ཐར་ཚུལ་
བཞིན་སྐྱོང་བར་ཤོག། ཐུབ་བསྟན་རིས་མེད་སྤྱི་དང་ཁྱད་པར་དུ།། སྨན་བླ་
དྲང་སྲོང་རྒྱལ་བའི་རིང་ལུགས་དང༌།། ཕུག་པའི་བཞེས་གཞུང་གཙུག་ལག་རྩིས་
རིགས་བཅས།། ཕྱོགས་དུས་ཀུན་ཏུ་དར་ཞིང་རྒྱས་གྱུར་ཅིག ཅེས་པའང་རིག་ལམ་
འདི་གཉིས་ལ་མོས་གུས་བག་ཆགས་མི་དམན་པ་རྒྱལ་དབང་ཕྱག་ན་པདྨོའི་བླ་སྨན་བོད་གཞུང་སྨན་རྩིས་
འགོ་འཛིན་པ་པྲཛྙཱ་མ་ཎིས་རབ་ཚེས་ཤིང་བྱི་ཐ་སྐར་ཟླ་བའི་དཀར་ཕྱོགས་ཀྱི་བཟང་པོ་གཉིས་པའི་ཚེས་ལ་
སྨོན་པ་དགེའོ།། །།



449
༄༅། ། བཀའ་དྲིན་གསུམ་ལྡན་རྡོ་རྗེ་འཆང་ཆེན་པོ་ ་
འཇམ་དབྱངས་བླ་མའི་ཞལ་སྔ་ནས་ཀྱི་གསོལ་ ་
འདེབས་དང་སྨན་རྩིས་རིག་པའི་སྨོན་
ལམ་བཅས་བཞུགས་སོ།།
འཇམ་དཔལ་རོལ་པའི་བློ་གྲོས།
དུས་གསུམ་སྐྱབས་གནས་ངོ་བོ་ཤཱཀྱའི་གཙོ།། རིགས་ཀུན་བྱེད་པོ་དཔལ་
ལྡན་རྡོ་རྗེ་འཆང་།། ཡེ་ཤེས་མཆོག་ག་རང་གཟུགས་འཇམ་དཔལ་དབྱངས།།
ཀུན་འདུས་བླ་མའི་ཞབས་པད་གཙུག་ན་བསྟེན།། བློ་ཆེན་བསྐལ་བཟང་རྣམ་
འདྲེན་ཀུན་གྱི་ཕུལ།། མཉམ་མེད་ཐུབ་པའི་རིང་ལུགས་མཁས་བཙུན་གྲུབ།།
མི་ཉམས་བསྟན་པ་འཛིན་སྐྱོང་སྤེལ་བའི་མགོན།། ཐར་འདོད་རྒྱ་མཚོའི་དཔལ་
ལ་གསོལ་བ་འདེབས།། མཚུངས་མེད་འཇམ་དཔལ་རྡོ་རྗེ་བླ་མའི་ཞབས།། མི་
ཤིགས་སྙིང་གི་ཐིག་ལེར་རྟག་རོལ་པའི།། ཟབ་རྒྱས་ཆོས་ཚུལ་འབྱེད་མཁས་བློ་
གྲོས་ཅན།། མཚོ་བྱུང་བཞད་པའི་ལང་ཚོར་གསོལ་བ་འདེབས།། བདག་ཀྱང་
དེང་ནས་ཇི་སྲིད་བྱང་ཆུབ་བར།། འཇམ་དབྱངས་བླ་མའི་ཞབས་དང་མི་འབྲལ་
ཞིང་།། བཤད་དང་སྒྲུབ་པའི་བྱ་བ་མཐར་ཕྱིན་ནས། སྐྱེ་དགུའི་རེ་བ་ཡིད་
བཞིན་སྐོང་ནུས་ཤོག། ཅེས་རང་གིས་རང་ལ་བསྟོད་པར་མི་འོས་པ་མ་ཟད་ཡོན་ཏན་ཏིལ་འབྲུ་
ཙམ་མེད་པར་སྟོད་ཡུལ་ལས་འདས་ཀྱང་གཏོར་ཟན་ལ་ལྷར་བཏགས་པ་ལྟར་ཐུབ་བསྟན་རྒྱལ་མཚན་
གྱིས་བསྐུལ་ངོར་མི་ལྡོག་ཙམ་དུ་འཇམ་དཔལ་རོལ་པའི་བློ་གྲོས་ཀྱིས་བྲིས་པ་མངྒ་ལཾ།།
ཨོཾ་བདེ་ལེགས་ སུ་ གྱུར་ ཅིག སྤྲོས་བྲལ་ཐུགས་ཀྱི་བདེ་ཆེན་དབྱིངས།།



450
༄༅།བདུད་རྩི་སྨན་གྱི་མདོ་ཆོག
མཁྱེན་བརྩེ་ནུས་ པའི་ འོད་ སྟོང་ གིས།། ཕན་ བདེའི་ པདྨོ་ རབ་ བཞད་ པའི།།
མཆོག་གསུམ་རྒྱ་མཚོས་དགེ་ལེགས་སྩོལ།། བདེ་བ་མཆོག་གི་ཡེ་ཤེས་ ཁམས།།
སྟོད་ གཟུགས་ དུས་ ཀྱི་འཁོར་ལོའི་ གར།། སྲིད་ཞིའི་ནད་ སེལ་ སྨན་གྱི་བླས།།
སྨོན་པ་འགྲུབ་པའི་དབང་པོ་སྩོལ།། ཐོས་བསམ་བསྒོམ་པ་འདིས་མཚོན་པའི།།
རང་གཞན་རྣམ་དཀར་ཅི་མཆིས་པས།། འབྲེལ་ཐོགས་སེམས་ཅན་མ་ལུས་པ།།
སྲིད་ལས་མྱུར་དུ་སྒྲོལ་ནུས་ཤོག། ཐུབ་བསྟན་སྤྱི་དང་ ཁྱད་ པར་དུ།། མདོ་
སྔགས་ཡོངས་སུ་རྫོགས་ པའི་བསྟན།། རྒྱལ་བ་གཉིས་པའི་རིང་ལུགས་གང་།།
དར་ཞིང༌ རྒྱས་ ལ་ ཡུན་ རིང་ ཤོག། སྲིད་ཞིའི་ གཙུག་ རྒྱན་ ཡིད་ བཞིན་ནོར།།
བདེ་ཆེན་འཁོར་ལོར་རྟག་བརྟན་ཅིང་། མཛད་འཕྲིན་ནམ་མཁའི་ནོར་བུའི་
གཟིས།། འཇིག་རྟེན་རྒུད་མུན་དྲུངས་འབྱིན་ཤོག། ཁྱད་པར་གསོ་རིག་ཕན་
བདེའི་ཚལ།། སྐྱེ་རྒུའི་གསོས་སུ་བརྟན་འཕེལ་ཞིང་།། འཆད་རྩོད་རྩོམ་ལ་བློ་
གསལ་བའི།། རྐང་དྲུག་ཚོགས་རྣམས་དར་འཕེལ་ཤོག། རྒྱུ་མཚན་རྩིས་ཀྱི་རིག་
པ་ཡིས།། ཕྱི་ནང་གཞན་གསུམ་ཁོང་ཆུད་དེ།། ཟབ་ལམ་རྡོ་རྗེ་རྣལ་འབྱོར་གྱིས།།
ཚེ་གཅིག་གྲོལ་བ་བརྙེས་པར་ཤོག། ཕྱག་ན་པདྨོའི་འཕྲིན་ལས་ཆ།། རིག་པའི་
གནས་ཀྱི་གཙུག་ལག་འདིར།། འཆད་དང་རྩོད་དང་རྩོམ་པ་ཡིས།། བསྟན་
འཛིན་དབྱར་ མཚོ་ ལྟར་ རྒྱས་ ཤོག། དེ་ དག་ ཀུན་ ཀྱང༌ པད་ དཀར་ འཆང་།།
མཉེས་པའི་མཆོད་སྤྲིན་ཉིད་གྱུར་ཏེ།། ཚེ་རབས་ཀུན་ཏུ་ཐུགས་རྗེའི་གཏེར།།
དགེ་བའི་ བཤེས་ སུ་ འབྲལ་ མེད་ ཤོག། ཚུལ་ འདིར་ ཆོས་ དང་ ཟང་ ཟིང་ གི།
འབྲེལ་ཐོགས་ཇི་སྙེད་མཆིས་པ་ཀུན།། སྨན་གྱི་བླ་དང་དུས་འཁོར་ལོས།། རྗེས་
སུ་འཛིན་པའི་རྒྱུར་གྱུར་ཅིག བདག་སོགས་དེང་ནས་བྱང་ཆུབ་པར།། འཇམ་
དབྱངས་བླ་མས་རྗེས་འཛིན་ཅིང༌།། སོ་སོ་ཡང་དག་རིག་པ་བཞིས།། བརྒྱུད་
ཚོགས་མ་ལུས་འཛིན་པར་ཤོག། སྙིང་རྗེའི་རང་གཟུགས་ཕྱག་དྲུག་མགོན།།
ཆོས་ཀྱི་རྒྱལ་པོ་དཔལ་ལྷ་མོ།། ཞང་བློན་དམ་ཅན་སྡེ་དགུ་ཡིས།། འཕྲིན་ལས་
ཐོགས་མེད་སྒྲུབ་གྱུར་ཅིག བླ་མ་རྒྱལ་བ་སྲས་བཅས་ཀྱི།། ཐུགས་ཀྱི་སྨོན་ལམ་



༄༅།འཇམ་དབྱངས་བླ་མའི་གསོལ་འདེབས་དང་སྨན་རྩིས་རིག་པའི་སྨོན་ལམ། 451
ཅི་མཆིས་དང་།། བདག་གི་ལྷག་བསམ་དག་པ་ཡིས།། སྨོན་པའི་དོན་རྣམས་
མྱུར་འགྲུབ་ཤོག། ཅེས་གངས་ཅན་གྱི་མགོན་པོའི་འཕྲིན་ལས་རྨད་དུ་བྱུང་བའི་ཆ་ཤས་སྨན་རྩིས་
རིག་པའི་གནས་ཀྱི་སློབ་གྲྭ་བ་རྣམས་ཀྱི་ཞལ་འདོན་འདི་འདྲ་བ་ཞིག་དགོས་ཞེས་གཙུག་ལག་རྒྱ་མཚོའི་
མཛོད་འཛིན་སྨན་རྩིས་སྤྱི་ཁྱབ་མཁྱེན་རབ་ནོར་བུ་མཆོག་ནས་རབ་དཀར་ལྷ་ཛམ་བཅས་བསྐུལ་མ་
གནང་དོན་བཞིན་འཇམ་དཔལ་རོལ་པའི་བློ་གྲོས་ཀྱིས་སྦྱར་བའི་ཡི་གེ་པ་ནི་རྩིས་རིག་སྨྲ་བ་དགེ་ཚུལ་ཡེ་
ཤེས་ཆོས་འཕེལ་གྱིས་བགྱིས་པ་དག་ལེགས་འཕེལ།། །།



452
༄༅། ། དཔལ་ལྡན་རྒྱུད་བཞིའི་གསོལ་འདེབས་བྱིན་
རླབས་ཆར་རྒྱུན་ཞེས་བྱ་བ་བཞུགས་སོ།།
ཀརྨ་འཇིགས་མེད་ཆོས་ཀྱི་སེངྒེ།
དཔལ་ལྡན་སྟོབས་བཅུ་མངའ་བ་མ་ལུས་པ།། ས་གསུམ་འགྲོ་བའི་སྡུག་
བསྔལ་བསལ་བའི་ཕྱིར།། མཆོག་གི་སྤྲུལ་སྐུ་སྒྱུ་འཕྲུལ་ དྲ་བའི་ གར།། བདེ་
བཤེགས་སྨན་གྱི་བླ་མར་གསོལ་བ་འདེབས།། གང་གི་རྣམ་སྤྲུལ་རིག་པའི་ཡེ་
ཤེས་དང༌།། རྒྱུད་བཞིའི་ཞུ་གསོལ་ཆེན་པོ་ཡིད་ལས་སྐྱེས།། རྒྱུན་ཤེས་བུ་དང་
འཚོ་བྱེད་གཞོན་ནུ་ལ།། གསོལ་བ་འདེབས་སོ་གཞན་ཕན་སྣང་བ་སྩོལ།། ཐུབ་
བསྟན་ཤིང་རྟ་ཆེན་པོ་ཀླུ་སྒྲུབ་མགོན།། གསུང་རབ་རྒྱ་མཚོའི་མཐར་སོན་མ་
ཁོལ་དང༌།། གནས་ལྔ་རིག་པ་ཟླ་བ་མངོན་དགའ་ལ།། གསོལ་བ་འདེབས་སོ་
གཞན་ཕན་སྣང་བ་སྩོལ།། གངས་ཅན་མིག་གཅིག་བི་རོ་ཙ་ནའི་ཞབས།། ཆོས་
རྒྱལ་ཚངས་པ་ལྷ་ཡི་མེ་ཏོག་དཔལ།། ཟབ་གཏེར་སྒོ་འབྱེད་གྲྭ་བ་མངོན་ཤེས་ལ།།
གསོལ་བ་འདེབས་སོ་གཞན་ཕན་སྣང་བ་སྩོལ།། གང་དེའི་ཐུགས་སྲས་དར་མ་
གྲགས་པ་དང་།། ཚེ་ཡི་རིག་བྱེད་འཛིན་པ་དཀོན་མཆོག་སྐྱབས།། འཇའ་ལུས་
མངོན་གྱུར་རྗེ་བཙུན་གཡུ་ཐོག་པར།། གསོལ་བ་འདེབས་སོ་གཞན་ཕན་སྣང་བ་
སྩོལ།། སྐྱེ་བར་ སྙིང་ ཐིག་ མངའ་བདག་ཡེ་ ཤེས་ གཟུངས།། དྲི་མེད་ལུགས་
འཛིན་གཞོན་ནུ་ཡེ་ཤེས་དང༌།། གཞན་ཕན་གཏེར་འབྱུང་གཡུ་ཐོག་འབུམ་སེང་
ལ།། གསོལ་བ་འདེབས་སོ་གཞན་ཕན་སྣང་བ་སྩོལ།། ཚུལ་འདིར་མཁས་གྲུབ་
བུདྷ་རཏྣའི་མཚན།། རིག་བྱེད་མང་ཐོས་དོན་གྲུབ་རིན་ཆེན་དང་།། དོན་ཀུན་



༄༅།དཔལ་ལྡན་རྒྱུད་བཞིའི་གསོལ་འདེབས་བྱིན་རླབས་ཆར་རྒྱུན།
453
གྲུབ་པ་རྒྱལ་མཚན་དཔལ་བཟང་ལ།། གསོལ་བ་འདེབས་སོ་གཞན་ཕན་སྣང་བ་
སྩོལ།། ཚིག་དོན་གསལ་བྱེད་དཀོན་མཆོག་རྒྱལ་མཚན་དཔལ།། མཁྱེན་པའི་
སྤྱན་མངའ་དཔལ་ལྡན་འཚོ་བྱེད་ཞབས།། ཚངས་སྤྱོད་བརྟུལ་ཞུགས་འཛིན་པ་
དབང་ཕྱུག་གྲགས།། གསོལ་བ་འདེབས་སོ་གཞན་ཕན་སྣང་བ་སྩོལ།། ངེས་
དོན་མངོན་གྱུར་རིག་འཛིན་ཕུན་ཚོགས་ བཟང་།། མཁས་གྲུབ་ཟུར་མཁར་
མཉམ་ཉིད་རྡོ་རྗེ་ཞབས།། ལག་ལེན་མཐར་ཕྱིན་རྗེ་བཙུན་ཚེ་འབུམ་ པར།།
གསོལ་བ་འདེབས་ སོ་ གཞན་ ཕན་ སྣང་ བ་སྩོལ།། བྱར་ པོ་ པན་ཆེན་ ཟླ་ བའི་
དབང་པོ་དང༌།། རིན་ལྡིང་བློ་བཟང་རྒྱ་མཚོ་བྱང་ངོས་པ།། བསྟན་འཛིན་དར་
རྒྱུས་བློ་བཟང་རྒྱ་མཚོའི་ཞབས།། གསོལ་བ་འདེབས་སོ་གཞན་ ཕན་སྣང་བ་
སྩོལ།། ངག་དབང་དོན་གྲུབ་བློ་མཆོག་རྡོ་རྗེ་དང༌།། ཀུན་མཁྱེན་ལྔ་པ་གང་ཤར་
རང་གྲོལ་ རྩལ། ངག་དབང་གཞོན་ནུ་སྟོད་ལུང་ཆོས་ཀྱི་རྗེར།། གསོལ་བ་
འདེབས་སོ་གཞན་ཕན་སྣང་བ་སྩོལ།། ངག་དབང་ཆོས་ལྡན་བླ་དགའ་དོན་གྲུབ་
དང་།། ཁྱབ་བདག་རྡོ་རྗེ་རིན་ཆེན་དབང་གི་རྒྱལ།། ལུང་རིགས་རྒྱ་མཚོ་མཁས་
བཙུན་རྡོ་རྗེ་གྲགས།། གསོལ་བ་འདེབས་སོ་གཞན་ཕན་སྣང་བ་སྩོལ།། ངག་
དབང་བརྩོན་འགྲུས་བློ་བཟང་ཆོས་འཕེལ་ཞབས།། གསོ་རིག་མངའ་བདག་
ཕུན་ཚོགས་ཡོན་ཏན་མཚོ། བཀའ་དྲིན་མཉམ་མེད་ཆོས་ཀྱི་སེངྒེ་ལ།། གསོལ་
བ་འདེབས་སོ་གཞན་ཕན་སྣང་བ་སྩོལ།། གྲུབ་ པ་ མཐར་ཕྱིན་འཇིགས་མེད་
འཕྲིན་ལས་དཔལ།། སྨན་རྩིས་བསྟན་པ་རྒྱས་མཛད་འགྲོ་བའི་མགོན།། བཀའ་
དྲིན་མཚུངས་མེད་མཁྱེན་རབ་ནོར་བུ་ལ།། གསོལ་བ་འདེབས་སོ་གཞན་ཕན་
སྣང་བ་སྩོལ།། བློ་གྲོས་བཟང་བོའི་དཔལ་མངའ་གསུམ་ལྡན་རྗེ། རྒྱལ་ཀུན་ཡེ་
ཤེས་ཀུན་འདུས་མཆོག་གི་གར།། བློ་བཟང་ རང་ལུགས་སྨྲ་བའི་ སེང་གེ་ལ།།
གསོལ་བ་འདེབས་སོ་གཞན་ཕན་སྣང་བ་སྩོལ།། སྐབས་གསུམ་པ་དང་ཕྱི་ནང་
དྲང་སྲོང་འཁོར།། འཆི་མེད་ཚེ་ཡི་རིག་པ་འཛིན་པ་སོགས།། གནང་རིགས་
རྗེས་སྦྱངས་འགྲོ་བའི་ཉེར་འཚོ་གང༌།། གསོལ་བ་འདེབས་སོ་གཞན་ཕན་སྣང་



454
༄༅།བདུད་རྩི་སྨན་གྱི་མདོ་ཆོག
བ་སྩོལ།། དངོས་གྲུབ་འདོད་དགུའི་དཔལ་སྟེར་ཡི་དམ་ལྷ།། མཐུན་རྐྱེན་ཀུན་
སྒྲུབ་ཆོས་སྲུང་རྒྱ་མཚོ་ཚོགས།། ཁྱད་པར་ཆོས་འདིའི་བཀའ་སྲུང་ཞང་བློན་ལ།།
གསོལ་བ་འདེབས་སོ་གཞན་ཕན་སྣང་བ་སྩོལ།། མི་མཐུན་འདུ་བ་འཁྲུགས་པའི་
ལས་དབང་གིས། ཉམ་ཐག་ནད་ཀྱིས་གཙེས་པའི་སྐྱེ་བོ་ཀུན།། ལུས་སེམས་
བདེ་བར་བསྐྱེད་པའི་བདུད་རྩི་ལ།། མི་ ཟད་ལོངས་ སུ་ སྤྱོད་ པར་ བྱིན་གྱིས་
རློབས།། རོ་ནུས་ཞུ་རྗེས་མཁས་པའི་ཕྱག་ལེན་ལྟར།། མཐུན་པར་བསྡེབས་
པས་ཚ་གྲང་འདུས་པ་ཡི།། ནད་ཀྱི་གཡུལ་ལས་རྒྱལ་བའི་བ་དན་ཆེ། སྲིད་པའི་
རྩེ་མོར་བསྒྲེངས་པར་བྱིན་གྱིས་རློབས།། སྣ་ཚོགས་སྨན་གྱིས་རླུང་མཁྲིས་བད་
ཀན་དང་།། འདུས་ པའི་ནད་ཀུན་འཇོམས་པའི་ རྟེན་འབྲེལ་ གྱིས། རང་
གཞན་འཁོར་བ་ལྟུང་བྱེད་དྲག་པོའི་ནད།། དུག་གསུམ་རྩད་ནས་གཅོད་པར་
བྱིན་གྱིས་རློབས།། འགྲོ་མགོན་གུ་ཎའི་སྙིང་ཐིག་གདམས་པའི་མཛོད།། ཉམས་
སུ་བསྟར་བས་མ་བཅོས་རང་གི་སེམས།། བདེ་ཆེན་ཆོས་ཀྱི་སྐུ་རུ་ངོ་འཕྲོད་ནས།།
ཚེ་འདི་ཉིད་ལ་གྲོལ་བར་བྱིན་གྱིས་རློབས། ལྷག་བསམ་ཁ་བའི་རྡུལ་བརྩེགས་
ལས་འོངས་པའི།། རླབས་ཆེན་སྨོན་ལམ་མ་དྲོས་ཀླུང་ཆེན་གྱིས།། གསོ་རིག་
བསྟན་པའི་ནོར་འཛིན་ཀུན་ཁྱབ་ནས།། གཞན་ཕན་ནོར་བུའི་དགའ་སྟོན་རྒྱས་
པར་མཛོད།། ཅེས་པའང་འདི་ཉིད་ཀྱིས་མཇུག་གི་བརྒྱུད་རིམ་གསར་སྒྲིགས་སུ་ཀརྨ་འཇིགས་མེད་
ཆོས་ཀྱི་སེངྒེས་སོ།།



རྩོམ་སྒྲིག་འགན་འཁུར་པ། མོག་ཆུང་ཕུར་ཁོ།
责任编辑:普日科
གདན་ཞུས་རྩོམ་སྒྲིག་པ། འབུམ་ཁོ།
# ཉྙོ ཆ་ : ནོ ཙྩུ
༄༅།།བདུད་རྩིསྨན་གྱི་མདོ་ཆོག
རྩོམ་པ་པོ། སྟོན་པ་ཤཱཀྱ་ཐུབ་པ་སོགས།
རྩོམ་སྒྲིག་མཁན།
མཚོ་སྔོན་ཞིང་ཆེན་བོད་ཀྱི་གསོ་རིག་ཞིབ་འཇུག་ཁང་།
བོད་ཀྱི་གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས་རྩོམ་སྒྲིག་ཚོགས་པ།
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན། ། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ། པེ་ཅིན་ཧོ་ཕིང་ལེ་བྱང་ལམ་ཨང་14པ།
སྦྲག་སྲིད་ཨང་གྲངས། 100013
ཁ་པར་ཨང་གྲངས། 010-64275311
པར་འདེབས་མཁན། པེ་ཅིན་དབྱི་ཧུའེ་པར་འདེབས་ཚད་ཡོད་ཀུང་སི།
བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
དེབ་ཚད། 850mmx1168mm 1/32
པར་ཤོག་ 15
པར་གཞིའི་སྒྲིག་ཐེངས། 2007ལོའི་ཟླ་6པར་པར་གཞི་དང་པོ་བསྒྲིགས།
པར་ཐེངས། ། 2007ལོའི་ཟླ་6པར་པེ་ཅིན་དུ་པར་ཐེངས་དང་པོ་བརྒྱབ།
པར་གྲངས།
0001-3000
སྒོར་24.00
རིན་གོང་།
ISBN 978-7-105-08377-0/R:242& 114）



图书在版编目(CIP)数据
藏医颂词:藏文青海省藏医药研究所,《藏医药经
典文献集成》编委会编,北京:民族出版社,2007.6
(藏医药经典文献集成)
ISBN 978-7-105-08377-0
I.藏... 1.0青... ©藏... .0诗歌一作品集-中国一
藏医-通俗读物- 藏语 N. 122 R291.4-49
藏语
中国版本图书馆 CIP 数据核字(2007)第090151号
民族出版社出版发行
(北京市和平里北街14号 邮编100013
http://www.mzcbs.com
北京艺辉印刷有限公司
各地新华书店经销
2007年6月第1版 2007年6月北京第1次印刷
开本:880 毫米×1230 毫米 1/32 印张:15
印数:0001-3000 册 定价:24 元
ISBN 978-7-105 - 08377-0- R-242(藏 114)
(发行部电话:58130509 藏文室电话:64227665)



sEN 97B-7-705-0H377-
ཀྲུང་ནི་རྒྱལ་སྤྱིའི་བོད་ཀྱི་གསོ་རིག་རིག་གནས་སྲུང་སྐྱོབ་སྐུལ་འདེད་ཚོགས་པ། །
中华国际藏医药文化保护促进会
CHINA INTERNATIONAL TIBETAN MEDICINE CULTURAL
PROTECTION AND PROMOTION ASSOCIATION
37B71050a3776 »
iE ：24. (0{T 3E
